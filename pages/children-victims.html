<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>เด็กที่ถูกเลือก</title>
</head>
<body>
<div id="container">
  
  <div class="page">
    <h1 class="title">เด็กที่ถูกเลือก</h1>
    <p>
      Link to article: <a href="https://scp-wiki.wikidot.com/children-victims" target="_blank">เด็กที่ถูกเลือก</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/credit:start" target="_blank"><code>credit:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/credit:end" target="_blank"><code>credit:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include credit:start]]
**ผู้แต่ง:** [[*user drsss]]
**วันที่สร้าง:** 15/4/2023
[[include credit:end]]

นี่คือเรื่องราวของผม เรื่องที่เกิดเมื่อ 30 ปีที่แล้วสมัยผมยังเด็ก เรื่องที่ผมจะไม่มีวันลืมไปชั่วชีวิต เรื่องที่ทำให้ผมเกือบต้องไปอยู่โรงพยาบาลบ้า

วันนี้มีเบอร์แปลกๆโทรเข้ามา ไม่มีชื่อ ผมคิดว่าเป็นพวกขายของหรือประกัน ผมจึงกดวางไป แล้วเบอร์นี้ก็โทรมาอีกหลายครั้งจนผมเริ่มที่จะรำคาญ ผมรับสายให้รู้ๆกันไป

&#34;พี่เจใช่ไหมครับ&#34; เสียงในสายถามทันทีที่กดรับ ไม่คุ้นซะเลย

&#34;นั่นใคร รู้ชื่อผมได้ไง&#34;

&#34;นี่มุกนะ พี่จำผมได้ไหม ที่บ้านเช่าติดกันไง&#34;

ในตอนนี้สมองของผมกำลังทำงานอย่างหนักเพื่อนึกให้ได้ว่าใครกัน แล้วผมก็จำได้ จำได้ทุกอย่างที่เป็นความทรงจำนั่นไม่อาจลืมได้ลง

&#34;จำได้ ไม่ได้คุยกันนานมากเลยนะ สบายดีใช่ไหม&#34;

&#34;สบายดีครับพี่&#34;

&#34;แล้วหาพี่เจอได้ไง เราไม่ได้เจอกันเลยตั้ง…แต่ตอนนั้น&#34;

&#34;เรื่องมันยาวน่ะ พี่คือว่า….&#34;

&#34;มีอะไรหรือเปล่า&#34;

&#34;จำพี่สาวผมได้ไหม ฝ้ายน่ะ&#34;

&#34;ต้องจำได้สิ ฝ้ายเป็นไงมั่งล่ะ&#34;

&#34;คือ…ฝ้ายเสียแล้วพี่ เมื่อวาน ฆ่าตัวตาย&#34;

ผมไม่รู้ว่าจะเศ้ราหรือจะอารมไหนดี ในใจตอนนี้คิดอย่างเดียวว่า มันจบไปแล้ว

&#34;แล้วมุกโอเคนะ ไม่มีเรื่องอื่นใช่ไหม&#34;

&#34;ก็มีนะ ผมระแวงว่ามันจะเกิดขึ้นอีก&#34;

&#34;ไม่หรอก มันจะไม่เกิดขึ้นไม่ว่าจะกับใคร&#34;

ย้อนกลับไปเมื่อ 30 ปีก่อน ตอนที่ผม ฝ้าย มุก ยังเล่นซ่อนแอบและโดดหนังยางกันอยู่ เราสามคนอยู่บ้านใกล้กัน เป็นห้องแถวทำจากไม้ชั้นเดียว บางห้องก็ว่าง เราอยู่โรงเรียนเดียวกัน เดินไปแค่ 2 กม.ก็ถึงแล้ว ผมโตสุด ส่วนฝ้ายกับมุกอยู่ชั้นเดียวกันเพราะฝ้ายเข้าเรียนช้า

ทุกวันเป็นปกติไม่มีใครคิดว่าจะเกิดเรื่องเลวร้ายขึ้นได้

มันเริ่มมาจากที่ฝ้ายได้ตุ๊กตาตัวใหม่มา ฝ้ายบอกว่าเก็บได้ เป็นตุ๊กตาเสือสีส้ม ตุ๊กตากระต่ายและตุ๊กตาแมว ฝ้ายติดตุ๊กตามากจนไม่สนใจจะเล่นอย่างอื่น ไม่ยอมห่าง ไม่ให้ใครจับนอกจากผมและมุก ถ้าใครจับตุ๊กตาของฝ้าย ฝ้ายจะใช้มือทุบคนนั้นซึ่งฝ้ายไม่เคยเป็นแบบนี้มาก่อน

เคยมีครั้งนึงผมโมโหที่ฝ้ายไม่สนใจเล่นกันใคร ผมเอาตุ๊กตากระต่ายไปซ่อน ฝ้ายตามหาตุ๊กตานั่นทั้งวัน ไม่ไปเรียน ข้าวปลาไม่กิน ไม่คุยกับใคร นั่งก้มหน้าอยู่ตรงมุมเสาเอาแต่พูดถึงตุ๊กตากระต่ายจนดูเหมือนคนบ้า ผมเลยเอาไปคืนฝ้ายแล้วโกหกว่าผมหาเจอ ฝ้ายถึงกลับมาเป็นปกติ ผมมองไปที่ตุ๊กตาพวกนั้น มันไม่ได้น่ารักแบบตอนแรกอีกแล้ว ลักษณะของมันน่ากลัวเหมือนตุ๊กตาผีสิง มุกเองก็เห็นแบบผม

ความน่ากลัวมันเริ่มจากตรงนี้

แม่และน้องชายของแม่ที่อยู่บ้านเดียวกับฝ้ายกับมุกได้หายตัวไปอย่างไร้ร่องรอย ทุกคนช่วยกันตามหาทั่วทุกที่ ตำรวจก็ช่วยกัน มุกเอาแต่ร้องไห้ ส่วนฝ้ายก็นั่งเล่นตุ๊กตาพวกนั้นไม่สนใจว่าแม่ตัวเองหายไปไหน ผมไปหาฝ้ายเห็นว่ามีรอยตีหลายรอยที่ขาก็รู้ว่าโดนแม่ตี ฝ้ายบอกว่า โดนแม่ตี พวกเขาเลยลากแม่ออกไป ผมจึงถามต่อแต่ฝ้ายก็ไม่พูดกับผม ผมเห็นพวกตุ๊กตาก็หมุนหัวมา 360 องศามาทางผม ตาใสๆของตุ๊กตากลายเป็นตาจริงๆของคนที่นูนออกจากเบ้า ทำเอาผมช็อคไปเลย และจำมันได้จนถึงทุกวันนี้ ใครจะลืมได้ลง

หลายวันต่อมา ผมเอาเรื่องนี้ไปบอกครูแหวน ครูประจำชั้นห้องฝ้าย ประกอบกับฝ้ายไม่มาเรียนวันนั้น มุกมาคนเดียวและมุกก็เงียบตลอดท่าทางเหมือนกลัวอะไรบางอย่าง หลังเลิกเรียน ผม มุก และครูแหวนได้มาที่บ้านมาหาฝ้าย ไม่เจอป้าที่มาอยู่ดูแลแทนแม่ แต่เจอกับฝ้ายนั่งคุยกับตุ๊กตาอยู่ที่ห้องนั่งเล่น ผมกับมุกตกลงกันที่จะเอาตุ๊กตาบ้าพวกนั้นออกจากฝ้าย แล้วเราก็เยื้อแย่งตุ๊กตากัน ฝ้ายก็กรีดร้องเหมือนคนไม่มีสติและใช้มือทุบหลังของมุกแรงมากๆ ครูแหวนก็มาช่วยห้ามไม่ให้ทะเลาะกันจนผมเอาตุ๊กตาออกจากฝ้ายได้สำเร็จ

พอแยกออกมีเสียงหัวเราะดังออกมาจากตุ๊กตา ผมรีบทิ้งมันลงพื้นทันที พวกตุ๊กตามัน…ขยับเองได้และเริ่มเปลี่ยนลักษณะน่ากลัวเหมือนกับว่ามันไม่ใช่ตุ๊กตา เป็นสัตว์ที่เละๆรูปร่างบิดเบี้ยว ทุกคนเห็นกันหมด มุกจับมือฝ้ายวิ่งออกจากบ้าน ผมกลัวมากตอนนั้นเลยวิ่งเข้าไปหลบใต้เตียงในห้องนอน สักพักครูแหวนก็วิ่งเข้ามา ผมได้แต่เอามือปิดหน้า จำได้ลางๆว่า มีเสียงกรี๊ดร้อง โหยหวน เสียงดังน่ากลัวที่อธิบายไม่ถูกอยู่รอบๆเตียง รู้สึกว่าฟูกเตียงถูกยกลอยขึ้นแล้วตกลงมาที่โครงเหล็กอย่างแรงแล้วทุกอย่างก็หยุดลง ผมไม่ได้ยินเสียงพวกนั้นมันหายไปตอนไหน รู้ว่าอะไรอยู่ข้างบนนั่น ผมรีบคลานออกมาแล้ววิ่งออกจากบ้านโดยไม่หันไปมอง

กลับมาปัจจุบัน ที่งานศพของฝ้ายไม่ได้จัดขึ้นในจังหวัดที่เราเคยอยู่ และจัดที่วัดในชนบท

ผมมาคนเดียว มีคนมาร่วมงานพอจะนับได้เลย มีน้อยมาก ผมไม่รู้จักใครเลยนอกจากมุก ส่วนคนอื่นคงเป็นญาติๆกัน ผมกับมุกนั่งกันตรงศาลาด้านนอก

&#34;คนน้อยจังนะ&#34; ผมถามมุก

&#34;ไม่มีใครอยากมากัน&#34;

&#34;ทำไมล่ะ&#34;

&#34;พวกเขากลัวอาถรรพ์น่ะสิ&#34;

&#34;ชั้นแทบจะไม่รู้เรื่องของฝ้ายเลย หลังจากวันนั้น&#34; &#34;ไม่คิดว่าจะจบลงแบบนี้&#34;

&#34;ฝ้าย…ไม่ปกติตั่งแต่วันนั้นแล้ว พี่เจก็อยู่ด้วยนี่&#34; &#34;ฝ้ายน่ะ เป็นบ้า…&#34;

&#34;แล้วก่อนฝ้ายเสีย มีเรื่องอะไรแปลกอีกไหม&#34;

&#34;ก็ไม่นะ….ไม่รู้สิพี่ ผมรู้สึกเหมือนมันยังอยู่ มันไม่ได้ตายใช่ไหม&#34;

จะให้ผมบอกยังไงดีล่ะ ก็ใช่..มันยังไม่ตาย ไอ้ตัวเวรตะไลนั่นมันยังอยู่ ถูกกักขังเอาไว้

ผมจะเล่าเท่าที่ผมจะจำได้ว่าหลังจากผมวิ่งออกจากบ้านหลังนั้นแล้วเกิดอะไรต่อ

มุกกับฝ้ายไปหาพระเพื่อขอให้ช่วย ผมไม่รู้ว่าเกิดอะไรบ้างนะแต่พอไปถึงก็พบว่ามีการทำพิธีทางศาสนากันแล้ว พวกเขาบอกว่าเพื่อขับไล่ปีศาจ ผมไม่รู้ว่าปีศาจอะไรแค่ได้ยินชื่อก็คิดว่าคงจะร้ายน่าดู อย่างที่ฆ่าครูแหวนได้แบบนั้น

ฝ้ายเป็นคนเดียวที่เชื่อมโยงถึงมันและมันจะมาหาฝ้าย พวกเขาจึงจับฝ้ายมัดเอาไว้ มุกคอยอยู่ข้างๆ พวกเขา 2 คนต้องนั่งอยู่ในรั้วสายสิญจน์สีประหลาดๆ ผมเดินผ่านชาวบ้านที่เข้ามาช่วยทำพิธีไปหาฝ้าย แต่ไม่ได้เข้าไปในรั้ว ฝ้ายมีอาการแปลกๆจะว่าถูกผีเข้าก็ไม่เชิง ฝ้ายบอกว่า มันอยู่แถวนี้แต่เข้ามาไม่ได้ คนเยอะเกินไป มันไม่ได้กลัวของพวกนี้ ถ้าฝ้ายออกไปได้มันจะฆ่าทุกคนที่นี่ ผมถูกห้ามไม่ให้เข้าใกล้สองคนนั่น ตอนนั้นพ่อแม่ของผมก็อยู่ที่วัดด้วยผมจึงโดนสั่งให้กลับบ้าน แต่ผมเป็นห่วงมุกกับฝ้ายมาก ผมจึงแอบดูจากที่ห่างไกล

ความจำได้ตัดมาอีกทีตอนที่ผมอยู่ข้างถนน ข้างๆมีรถจักรยานล้มอยู่ สายตาของผมก็เห็นว่ามีบางอย่างหลบอยู่หลังต้นดอกเข็มตรงทางเข้าวัด พวกมันตุ๊กตาผีพวกนั้นมันวิ่งเข้าไปในนั้นแล้ว

มีชายที่ไม่สวมรองเท้าวิ่งมาชนผมจนล้มเข้าไปข้างในแล้วตะโกนว่ามีคนตายที่ห้องแถวเต็มไปหมดเลย ผมเลยวิ่งตามไป ตอนนั้นมันชุลมุนมากมีเสียงร้องและเลือดมากเป็นกองเลย ก่อนจะมีคนมาคว้าตัวผมอุ้มวิ่งมาที่ๆฝ้ายกับมุกนั่งอยู่ ตอนแรกก็นึกว่าเป็นพ่อแต่ไม่ใช่ ผมเห็นว่ามีเด็กคนอื่นอยู่ด้วย ใครบางคนยื่นแผ่นกระดาษเปล่ามาให้พวกเราแล้วบอกให้เราเขียนความฝันของตัวเองลงไป ตอนนั้นผมไม่มีอารมณ์จะเขียนอะไรทั้งนั้นแต่ผมก็ต้องเขียนเพราะเขาบอกว่าจะช่วยไล่มันไม่ได้ ไม่รู้ว่าจริงไหมแต่ผมไม่อยากให้เรื่องนี้ยุติลง

กลุ่มชายแปลกหน้า

ให้ผม ฝ้าย มุก และเด็กคนอื่นๆที่อยู่ตรงนั้นวาดความฝันเมื่อโตขึ้นอยากจะเป็นอะไร มันดูบ้ามากใช่ไหมที่มาทำอะไรในเวลาแบบนี้ พวกเขาบอกให้วาดเยอะๆทุกแผ่นเลย ผมเลยวาดไปแค่หนึ่งแผ่นเป็นรูปตัวผมเองยืนอยู่ข้างๆไอ้ตัวบ้านั่นที่อยู่ในกล่องสี่เหลี่ยม ก่อนมีคนนึงในพวกนั้นเดินมาทางนี้ผมเลยลุกขึ้นจะออกไป มุกจะไปด้วยแต่ผมอยากให้มุกอยู่ที่นี่ พวกคนแปลกหน้าเก็บกระดาษที่เด็กๆวาดมาล้อมพวกเด็กๆไว้ ส่วนที่เหลือก็เอาไปไหนผมเองก็ไม่รู้เพราะผมจะไม่อยู่ตรงนั้นแล้ว

ความทรงจำได้ตัดมาอีกครั้งตอนที่ผมได้ยินเสียงดังน่ากลัวแบบที่เจอในห้องนอน ในมือผมมีกระดาษเปล่าอีกหลายแผ่นกับปากกาเมจิกสีดำ อันที่จริงผมลืมเอาวางไว้และกระดาษที่ผมวาดไว้อีกหลายแผ่นกระจายไปทั่ว ผมหันกลับไปทางมุก มุกทำไม้ทำมือห้ามไม่ให้ผมเดินไปแต่ผมต้องเห็นให้ได้ ผมอยากจะเห็นมัน ผมไม่กลัวมันหรอก

เสียงนั่นเงียบไปแล้ว มีกระดาษของคนอื่นที่ถูกวาดปลิวว่อนไปมา บางแผ่นก็ถูกเอามาเรียงกันแล้วเย็บด้วยแม็ก ผมไม่ได้ตาฟาดใช่ไหมที่เห็นว่ากระดาษพวกนั้นมันส่องแสงสีเหลืองขาวนวลๆได้ กระดาษของผมก็ด้วย ผมชี้ให้มุกดูแสงนั่นแต่มุกกลับทำหน้าสงสัย

ในที่สุดผมได้เห็นมันแล้ว มัน…ไม่ใช่อย่างที่ผมคิดเอาไว้ มันน่ากลัว สยองขวัญ กว่าที่เห็นก่อนหน้าเป็นร้อยเท่า ไม่ได้มีขนาดเท่าตุ๊กตาอีกต่อไป ความสูงของมันเท่าเด็ก 10 ขวบเกือบเท่ากับความสูงของผมตอนนี้ แต่ก็ยังคงความเป็นตุ๊กตา 50% และอีก 50% เป็นเนื้อเลือดเละๆที่ไม่มีขน ก็อาจมีขนบ้างนิดหน่อย ตัวบิดเบี้ยวผิดรูปร่าง ผมไม่รู้ว่ามันเป็นตัวบ้าอะไรกันแน่ ผมหายใจติดขัดเหมือนคนเป็นหอบมือกำกระดาษไว้แน่นมาก แล้วพวกคนแปลกหน้าหายไปไหนกันหมด พะ...พวกเขาหายไปไหน!

มัน..รู้ว่าผมมองอยู่ มันได้หันมาทางผมทั้งสามตัวเลย อ่อมีตัวนึงเจ้ากระต่ายที่ฉีกยิ้มปากเกือบถึงใบหูให้ผมด้วย แถมขากรรไกรล่างของมันก็หักห้อยลงมาแต่ยังไม่ขาด มันติดตามากสำหรับเด็กอย่างผม ส่วนอีกสองตัวพยายามจะกระโจนมาทางผมแต่เหมือนจะติดบาเรียที่มองไม่เห็น ผมถึงได้รู้ว่ากระดาษพวกนี้เอามันอยู่ แล้วผมก็พูดขึ้น 

&#34;นายเป็นปีศาจงั้นเหรอ จะบอกไว้ก่อนเลยว่าอย่ามายุ่งกับชั้นกับมุกกับฝ้ายกับคนอื่น ไม่งั้นชั้นจะเอากระดาษพวกนี้แปะหน้าแกให้หมด&#34;

ผมลุกขึ้น กระดาษในมือสั่นมาก แล้วตอนนี้สั่นทั้งตัวเลยล่ะ ตัวพวกนี้สามารถกระโดดเข้ามางับผมจากตรงนั้นได้เลยถ้าไม่มีอะไรขวางมันไว้

ผมจำเรื่องราวอะไรไม่ได้หมดหรอกนะ ผมรู้แค่ว่าพวกตัวน่าเกลียดพวกนั้นโดนจับได้ พวกผู้ใหญ่ในหมู่บ้านนี้ตายกันเยอะ สิ่งนั้นไปฆ่าพวกเขากันตอนไหนอันนั้นผมก็ไม่รู้ มันฆ่าครอบครัวของมุกกับฝ้าย รวมถึงของเด็กคนอื่น และก็ผมด้วย

ผมสูญเสียครอบครัวไป ทำให้ผมไม่อยากให้เกิดโศฏนาตกรรมอะไรแบบนี้ขึ้นอีก ผมตามหามันด้วยทุกวิธีการ แน่นอนว่าผมเจอ ผมเจอมันและผมอยากจะอยู่ใกล้ๆ จับตาดูมันให้ได้มากที่สุด ไม่มีใครทำงานนี้ได้ดีเท่าผมอีกแล้ว</textarea></pre>
  </div>

</div>

<div id="footer">
  
    <em>Last updated 2024-02-07 18:30:30.410353.</em>
  
</div>
</body>