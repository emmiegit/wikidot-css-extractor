<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>三洞玉鉴·列真·卷一·长华真人</title>
</head>
<body>
<div id="container">
  
  <div class="page">
    <h1 class="title">三洞玉鉴·列真·卷一·长华真人</h1>
    <p>
      Link to article: <a href="https://scp-wiki.wikidot.com/wanderers:the-one-nothingness-3" target="_blank">三洞玉鉴·列真·卷一·长华真人</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>#page-title{
text-align: center !important;
font-size: 150%;
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki-cn.wikidot.com/theme:black-highlighter-theme" target="_blank"><code>:scp-wiki-cn:theme:black-highlighter-theme</code></a>
  

  
</li>
      
        <li>
  
  

  
    <a href="https://scp-wiki-cn.wikidot.com/theme:dustjacket" target="_blank"><code>:scp-wiki-cn:theme:dustjacket</code></a>
  

  
</li>
      
        <li>
  
  

  
    <a href="https://scpsandboxcn.wikidot.com/etinjat-wanderers-bhl-css" target="_blank"><code>:scpsandboxcn:etinjat-wanderers-bhl-css</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>ej-outbox</code></pre>
        </li>
      
        <li>
          <pre><code>ej-innerbox</code></pre>
        </li>
      
        <li>
          <pre><code>poem-7</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]
[[include :scp-wiki-cn:theme:black-highlighter-theme]]
[[include :scp-wiki-cn:theme:dustjacket]]
[[include :scpsandboxcn:etinjat-wanderers-bhl-css]]
[[module CSS]]
#page-title{
text-align: center !important;
font-size: 150%;
}
[[/module]]
++ 众妙.洞玄部.谱箓类.三洞玉鉴.长华真人
&gt; 《众妙》之藏，总涵洞真、洞玄、洞神之三洞，为三天之秘妙，万法之元始，旷劫以先，天真示传
&gt;
&gt;  谱箓类总叙历代授道，玄门相承，经教之传，继三宝於亘古，禀丹信於一心
&gt;
&gt;  底本出於《众妙道藏.洞玄部.谱箓类》三十五卷，今藏於琅嬛福地藏书阁

++ 三洞玉鉴.列真.卷一.长华真人

[[div class=&#34;ej-outbox&#34;]]
[[div class=&#34;ej-innerbox&#34;]]
[[div class=&#34;poem-7&#34;]]
[[&lt;]]

长华真人，姓尹，讳渊，字丹离，自号鸿霄居士，魏晋时人也，容貌清癯，骨如琉璃，目蕴三垣之象，身如鹤形颀长，隐逸世外，常着九色之洞衣，饰三华之素帔，受羽微遗命，敕为郁玄三十七世圣师，尊曰长华道君，锁六洞之魔众，诛冥幽之邪诡，后仙逝於隋开皇二年，圣骸敛於真一太元宫，今传世《太一妙有玉清洞文》十一品、《长华真经》七卷，并释有先古之《道典》。

魏正元二年生，降时有庆云九色，上浮华盖，玉铛金铃，庭中有梧桐之木，昔一经师所贻也，逢夏而荣，入冬则枯，彼时已岁寒矣，而复见琼叶茂於树，幼即聪敏，而极擅於辩才，谈世论时，人皆奇之，谓有经天纬地之慧。

少时闻玄，仰崇上真，始习文始之道，览三洞之经而不觉有厌，故得摒欲忘凡，仙游於九州之域，访五岳三岛以求真，初游於东灵之溟，见鹿尘子，驭六龙以升浮，俄生幻化，神变莫穷，与论服炁养丹之说，鹿尘语渊曰：“自汉光武时始，吾诣四方之真士，得此炼形之法，履渊不溺，卧火不焚，通谶明纬，上则步於太清，下则入於九地，久之而超於生死，不落三途，兹证长生矣。”

渊喟然曰：“夫形终须灭，而神复存，子之谓曰长生，於吾如小术耳，一形之化，终将朽也，一骸之幻，终尘埃也，形之枯荣不足畏，神之生亡，焉可不慎！古之圣人，炼虚而体洞真道，至道煌然，圣人如斯，处一能烛天下之妄，谓大宗师者，曰郁玄，曰文始，道者一也，故可相传於世，故有言传教者，历古为继，抱道者一，天下玄齐，见之万物如一息之象，见之一象知天下之理，专於真一而自成焉，忘形黜神，复返於道，曰玄鸿，曰冲虚，穆王时尝有善化者曰纠父，名见九极，穆王召之於宫阙，演幻变之术，须臾而朝隐为暮，日月参错，八荒欲坼，有光朗然於上，仿佛见广霄之室、帝有之庭焉，王惊，几不能观，纠父遂休，今子之术，能如纠父乎？况纠父止地仙尔，止证小术，未有真验。”鹿尘不说，渊遂辞去。

后行至终南楼观，问道於羽微真人，而告之曰：“至道运焉，寂哉恬如，出於尘冥之表，离於浮嚣之幻，鸿兮泬寥之貌，迢兮大始之宗，抚灵虚之升沉，成丹景之灵和，浮灏炁之广袤，徊宇寰之霞际，道亦朴也，逝其妙，同其尘，不可致诘，皦然至真，旷之则塞八荒而穷苍极，聚之则藏於蚊毫之隙，运万物之虚盈，道法於自然也，仙真象之，故得玄，天地存之，故得延，至物怀之，故得微，太霄丽之，故得高，重渊降之，故得深，鼓四时之风霆，呵六幽之霞气，霎如流电之儵忽，倏若灵鲲之潜隐，其漾兮，无可寻之，其洞兮，无可观之，其冥兮，无可执之，其嵁兮，无可匿之，其势如彍乎？如息乎？其象如朗乎？如昧乎？今古亘同，真妄相一，高下相覆，有无相明，归道玄齐，作而弗宰，运而弗困，夫圣人之道后其身於天下，故先於天下，隐其心於大朴，周运不殆，含德甚厚，含妙甚众，六尘俱息，复返於道。”

长华闻之，心甚欢悦，稽首言：“自吾闻有真道，久不能至，惟止於目不邪见、耳不邪听、心不邪念，亦不知其道之妙要，今始闻矣。”遂引羽微为师，志心皈道，得号曰长华，羽微授之太有初真上品法戒，并付《太洞赤微升玄上清真箓》九函，《玉清琳景隐书》五章，皆天仙之阆书洞经，秘於紫府，凡难寻详，惟真与示。

晋泰始二年，时年十二，已毕观《众妙》之藏，专修於丹符玄文，兼学诸子、三坟、五典之书，通贯百家，栖於南池广陵洞天，孑然若羽化而遗世，渐存神化复返於窈冥，弃其形，养其心，长思至道，绝虑濯尘，御虚景妙有之炁，冶天地灵钧之机，为玄门之式范，晋帝钦之，七请为相，皆辞而不受，告云：“今吾未及冠龄，寡德而忝列相位，未有闻也，若适於庙朝，恐将临殃。”后继为北方主道之位，受赤鎏玉冕、乾霄都印、太清左玄妙严经箓，自广陵而北上，至北钧霄成洞天，羽微予之字曰丹重，丹重者，丹心重极，赤子之德也。

西极有教曰诺苏，旁道也，其谓世皆苦海，无一为善，善与恶殊，身之本者为恶，神之本者为善，然俱为诸有之始，初有妙始，生一十二重灵魄，末之灵魄，离於善始，耽於虚冥，故生六尘，六尘之象，缚神於身，是天地者，出於恶因，此之身际也，蔽知之帷也，无极之有极者也，沉经亿劫，灵堕欲乡，未承救度，如居异乡，遥望万重於彼岸，真智隐於玄无，是故曰空秘之性，为超离之径。

诺苏有经学曰《圣音》，自云通之者，不落三途，径返妙始，乘法舟渡之彼岸，遂有经主誊之，历十年而成，载以紫琅之笺，封於玉札，又禁之七瑛碧匣，字制所式，悉为玄门之云篆梵文，九折三返，无一差池，藏於天首山，天首者，南极巍然之山也，十月中旬一日，临将夜昏，上有殷雷，初如鸣鼓之音，后若千岳之势，终如天倾地折，绝云震霄，闻之者心悉惊怖，忽见玄雷，击於山巅，光曜目眩，南方之主道，名曰太肃，虑之，晓於长华，长华语之曰：“[http://scp-wiki-cn.wikidot.com/wanderers:the-one-nothingness 《洞虚》]云：诸天之中，有治雷主霆之司，临於三界，威重九宸，乾道玄纲，坤舆载物，六虚鸣音，三华绽光。今者有此天象，万神所伐之故也，必有魔孽。”

太肃乃与长华适於天首，山摧如尘，惟见一匣尚存，上契龙书凤篆，长华察之而语云：“此为诺苏之经藏，摹诸玄教字文，竟如天成。”启匣而观，有经记札笺焉，携返北钧，复禀於羽微，敕曰：“西荒之境，有教曰殃欲、灵知，向与诺苏为一，此经者，《圣音》也，灵知所撰，殃欲所修，诺苏所宝，名之曰圣，实为邪诡，世传诸本，多有遗略，唯子所见之本为全者，可速焚之。”相榷三日，终将焚此经於化墟，化墟者，酆都之上，北冥之中，锁魔禁鬼之狱，复召枢真一十二人，主道三人，恐生不虞之故也。

俟其至时，见有三人，一曰吝诸，二曰重冥，三曰蓦说，为诺苏之经主，重冥讥曰：“余素闻东方有郁玄之教，承荷至道，继於先真，今究汝教之说，皆左道，夫天之三十六重，止囿於天地之理，其之形者，灵魄所生也，咸鄙境耳，焉有道欤？又复闻有至道，汝众未知，灵魄十二，悉应三相，一曰始生，二曰终灭，三曰中观，尔夫至道者，不过灵魄之末，既言道生，天地本恶，道可谓之善乎？是如蝼蚁，喧仁义，塞百知，钳人之性，黜人之聪，孰以为神而钦！”

长华叱曰：“尔其嚣屈，吾道邴然，尔其恂栗，吾道玄览，夫彼小知尔，屈於间刻之隙，亡於九丈之轭，若生若死，若趋若厌，夫斯大知者，觉於一，至於道，无往而达，无欲而粹，夫世不摒道德而追仁义，无须成矣，自已先矣，不摒仁义而追道德，亦成矣，德为道用，仁为德昭，礼为仁守，义为礼成，是故不义者不成於礼，不礼者不守於仁，不仁者不昭於德，不德者不用於道，惟道者，仁德周齐，礼义为冠，夫仁礼之道，先天之心性也，世不为其琢，欲弗为其掩，后天之仁，不曰为仁，后天之礼，不尊为礼，此之曰礼法也！”

言讫，长华秉乾霄之印，将欲诛之，中有赤字梵言，方广一丈，澄明华璨，莹朗生芒，忽见空霄之上，鸾啸邕然，清歌遥和，上举八明飞仙之舆，金钺华幡，光彻青冥，遂携三人离焉，皆惊疑，焚毕，无有相语。

晋泰始三年，长华赴於青州，施灵方以济民，显教门而扬玄，拔苦扶正，标於道统，德迈六合，时於七月三日，焚香斋心，叩齿凝坐，寐於静室，项负圆光，神参於妙一之域，洞观诸天，无不分明，不执生，不向死，不生杜权，不滞槁济，参同微理，而天下玄齐，象兆杳然而如丧，抒炁冉绵而如虚，彼容霄子立侍於座焉，薄暮时，长华乃寤，容霄疑曰：“夫子何见於竟乎？眇然自成，洋洋然至矣，漠漠然广矣，煌煌然明矣，《礼》云：‘乐之於庭，奚之无闻者，礼之於行，奚之不从者，君子於世，奚之不治者，圣人於天下，奚其无所成哉？’其之於夫子可谓矣！”曰：“方何见於吾邪？”容霄曰：“鸿兮泬寥之貌，迢兮大始之宗，思之若登岧峻之台，观之如履危岑之崖。”曰：“然则吾见於太虚之间，造化之宰，舍诸欺伪，复如先天之本。”容霄蹴然而谢。

又九月十日，鹿尘子司岿阳之教，於巫山祀[http://scp-wiki-cn.wikidot.com/yixue299 神女]，次位配享五祖，已下尊天之日月、地之五方、神之五帝，复下设岿阳列祖之仙格，再下设星宿、山泽、川海、岳岱之位，应於五德之仪，列三圭五璧，祀天，置六琮九璋，祭地，器备钟鼎，典用至诚，太祝恭登於坛，寅颂《玄雅》七章，演九晨之乐，禋三牲之礼，山沐卉醴，树垂璎珞。

长华闻之，乃呈奏於羽微，云：“《礼》曰：‘不正之祀，诈於上苍，故君子诚礼，谨躬慎行。’《仪》之传曰：‘五瑞之器，天子之律，是秩为正祀者，庸於命，格於德，可矣。’《天》曰：‘钦则礼作，诚则天锡，恭则祀明。’今岿阳一教之祀，违於礼制，威侮乐典，上欺於道，下险於仁，中损於德，先罔念圣人之至教，后紊荒郁玄之道统，绝远正真，有殄古义，夫巫山云华之名，三玄之经未见，五礼之书弗录，是曰不正，而五德之上仪、《玄雅》之灵章，为其所败，是曰逆道，三圭五璧之祭，见於上帝，六琮九璋之器，鉴於后土，用於巫山之祀，位天地於云华之后，是曰废纲，九晨之乐用於圣，不为咏邪，三牲之礼禋於庙，或将筑坛，祭之於郊，今焚之於野，而不行仪於坛，是曰轻礼，卉醴於彝，祀成则施赈与民，璎珞於坛，礼完则馈送与庶，浇之於地，悬之於树，是曰弃仁，此之五罪，神鬼皆恶，天下共诛。”

羽微问曰：“卿欲何为？”对曰：“昔天命之所率，民愿之所向，尧舜之绩，巍乎大哉！四海熙泰，万方治宁，此何以致之乎？礼智能行，则天下皆顺，至仁可施，乃诸邦咸安，举贤士而弃苟佞，兴正典而绝邪枉，此治之上矣，未治之极也，夫礼治之极者，如古之羲皇，象穷天地之理，卦存造化之义，其治之临，至道如在，其命之诰，柔而无虐，毅而无曲，其之世，德仁礼义已全，而民复不知有仁义之说，体於万物之自然，故可不刻於行者迹於心，功成而民弗知，可曰无为矣，无为者，治极也，粤自羲皇，后禅尧舜，一者德施於民，二者诚待於列国，故可知之，夫礼治弗惟察於一室，察於天下也，夫至德弗惟行於一城，行於八荒也，於仁无分别，於礼无贵贱，今之岿阳，五罪恶业，伐之，上帝之意，亦黎民之心。”

复云：“曰若稽古，追於炎黄，蚩尤焦九州之土，昔在颛顼，共工折不周之山，此俱苦於苍生也，至於今时，魏蜀之争初过，晋礼之治方立，不宜生变。”又对曰：“羲皇於玄古之先，一画开天，混沌始开，鸿蒙兹分，阴沉於地，阳升於天，中和为人，三才遂明，而立理定世，禀於先天之炁，万物之象成焉，承於至道之真，诸相之常存焉，此功固不可及也，然孰谓不可式之？”

羽微忽大笑，乃执丹笔画於虚，顷有苍垠横霄，九地层覆，长华言：“昔元始道君，於始青天上，大浮黎土阐微妙法门，诸天咸诣，青舆华盖，龙幡虎帜，仙真如云，九匝尊座，环绕箫台，迮於此土之境，道君遂於空悬一宝珠，接引十方上圣，入於其中，此经所意者，诸天之广，纳於一尘，至道之妙，藏於一珠，是曰悬者，道境之高妙也，冠於一切，高乎浩劫，始青之天者，无名之指，浮黎之土者，有言之意，未尽於道，故接引入道境，是曰无有，圣者，至有之显号也，玄者，妙无之真体也，二境为一，宗於有无，是曰为道，此之经之隐意，究其显意，惟广入於微，无量於一。”

十二月九日，长华乃诏诸法官，重纂《太礼》，於《曰祀》一卷，增曰：“诸善信，应弃绝邪祀煞祷，夫灵真之法，太上之咒，皆行先天元炁，为正法者，召遣诸神，调令天曹，听於上帝之诰，不助魇祝，犯之一过，功削寿减，革其玄籍，犯之二过，永失仙格，祸及九世，犯之三过，魂堕九幽，风刃考身，又九天有大梵雷霆之府，监尔诸业，明察善恶，上奏列圣，三官掌功过之簿，有误犯者，或为巫觋所迫，则守静思过，忏於道前，人之於世，悉有神明守之，故肃於心，修於德，夫彼诸主诰，名录紫府，如犯此律，其轻则陷於酆都，其重则立诛无赦，有逢之者，宜焚化青词於坛，遣左都上梵雷令真使，并雷吏千骑，天营万兵，伐不正之淫庙，破逆道之魔祀，有妄护者，身亡神灭。”

知於羽微，复降诏於长华，命率戎士三千万，戍守六千万，与圣机谋，伐岿阳、灵知、殃欲、诺苏四教，以宏圣道之玄德，正太上之洞律，削邪妄，破六天，是曰复圣，长华守志清虚，而立斋三十六年，皆不残戮，故命容霄掌玉诰赤钺，令命三军，玉诰者，诸真所秘授也，九炁结成，玉册承之，上丹篆紫文、五老之经，鎏光眩天，与日月相曜，赤钺者，正教之玄令也，上敕九天之神，下驱九幽之鬼，顺於天心，莫敢弗从。

晋泰始四年，长华年十四矣，离於虚境，神游灵掣，游宴列仙，升昆仑之华圃，逸混冥之穹窿，不委心於尘寰也，蔽景潜光，和於无极之道性，高标玄希，渺乎静漠之真神，餐灵穹之炁，服碧空之髓，丹念焕凝，仿佛闻道，步虚扬霞，与凡相诀，是四月十二日，往华山洞天诣羽微，见留书曰：“吾为九天玄霄妙正道君所召，授天职曰太一司德左卿，上佐三官，察十方三界之功过，下游北酆，度四生六道之难业，故不久停於世，今汝之德，可掌道统，晋廷之利，不过虚华浮妄也，圣道之位，万神千真所尊也，汝当谛知，既继先古之衣礼，即应守清矫之德、访仙之心，昔遇子於终南，哀子之未逢至道，遂授道书，此并诸天上圣之秘授，但有轻亵，身入九幽，永难登真，非为小罪，今复告子，夫天下者，化於窈冥，是惟道之玄功而存之，故体道者寿长於天地，德化於希夷。”

六月十二日，长华乃於华山，建玉霄升灵之醮斋，幡齐十绝，节参九色，上章青词，奏於天听，典祀上帝，受金螭翠纽之玺，秉九皇五帝之幢，叩琼明龙幽之钟，灵风回乎骞林，天音告於四海，八荒知闻，执郁玄之正仪，奉玉清之诰礼，馘斩邪精，安宁正真，时有太上洞灵玄穹天帝，乘八景之舆，并诸天仙众六万亿众，浮空而至，丹髦仙幡，垂於碧霄，赐长华《太上虚皇大洞真经》，并玉芝琼醴、元始炼书，传讫而返。

是年八月五日，长华复游至终南，登太吾峰，於崖间凿一石室，潜心静念，寂坐约百许日，而心如龙渊，发若皓霜，目不见身，身不见心，心不见神，神不见虚，虚不见道，是曰目与身一，身与心一，心与神一，神与虚一，虚与道一，即目无身，身中无心，心中无神，神中无虚，虚中无道，以致於妙无之玄宗，惟无一物，始为有道，惟无一道，始合於道，夫圣人仰未见有道，俯未见有物，《天髓经》曰：“圣人与道不相异，故不见道，与道相谐同也。” 其此之谓哉。

又曰：夫人之心，有人之为物情者，为物悲，为物乐，情之未去，欲之未定，发而流於身，动而伤於神，谓之有应，夫情之未发，欲之未见，念不游於心外，神不求於彼有，是谓无应，譬彼执刃，执其利者而伤，曰有应，不执其而无伤，亦不为用，无执刃之法，曰无应，如彼视光，视之而盲，而狂，而乱，而放，曰有应，不视之而寂然，心自不生情，神自不动欲，非不欲也，其不能也，曰无应，《妙乘上品经》曰：“夫德之下，神观物而不敛，心察物而不收，惟止於为情所执，夫德之中，亦神不邪观，心不邪察，身不邪入耳，惟致於上，应之而情绝，观之而欲冥，圣人不避。”

人为者，相与天命逆，人知不若天性，故曰天性者，是为至诚之道，身之澄灵，行自端正，身能澄而心自明，心之为明，六欲不肆，心明而后意正，意能正而欲自泯，善自生，意正而后神诚，神之为诚，游於天下之间，畅於朗然之境，神诚而后者一，念参於宇宙之玄域，心洞於无为之大有，道者一也，惟上仰道，是曰者一，者一而后玄齐，夫玄齐之理，天下万物生於有，则无非无有，故其为有，元为一始，有生於无，故惟一无，而忘於有无，功於至善，可返於道，玄齐而后大宗师，大宗者道也，师者知也，夫不亡於人，则不存於天，夫不灭於欲，必不生於道。

圣人者，知己易，为己难，为己易，为道难，格仁而致礼，格礼而致义，格道而致德者，圣人忘於道，故同於道，行德者曰礼，行道者曰德，知而未可行者鲜，是曰不知，知而行之者，是谓真知，道之於义，如彼上之於下，以上行下易，以下行上难，求於礼而明义者，惟知成礼，然不知何以成之，故不知礼，圣人全於仁德，而知於道，契天命，养自然，惟知道者能全之，不全德则无以全仁，不全仁而无以全礼，行发於知，知而不行为妄，行而不知曰盲，知行齐一。

制礼以守仁，讲义以成礼，仁者，守道德也，礼者，知天命也，义者，和人事也，以人事应天命，以天命问道德，天者即道，玄元之始曰天，妙无之宗曰道，天命有常，善其善，恶其恶，存其生亡，化其兴替，常於万象之法也，道德有功，运於混沌，以制九天，分剖阴阳，中成元炁，大哉至道，功於有无之相生。

神人忘世，至人忘己，圣人忘道，义者以人事应天命，仁者以天命御人事，其之圣者，人事即天命，天命即道德，夫同於道无差也，圣人见圣如己，贤人见圣如贤，愚人见圣如愚，圣人之教一，众人之心异，是去教一，圣人之言为天下法，於三皇为道，於五帝为德，於夏禹为仁，太玄宗一，一见万殊，人之为识，己之未弃。

为言者离道，为知者亡道，神者，凡慧其肌，天知其骨，天之有命，道之有德，率命之谓礼，守德之谓仁，为道之谓德，忘道之谓圣人，人事与天命一，与道德一，而天命与道德一，此圣人之三一也，有不与无同，然天命可与道德一，是谓三一，天命其如子，道德其如父，人事其如神，子者受於父，神者生於余。

夫言人事即天命，天命即道德者，其之宗於一也，皆道也，人事不为天命，天命不为道德，而其玄同，斯有至善之理，人无以知。

圣人不易心，不孤身，不生念，而不自彰，昔郁玄为帝师，教无上之仙阶，阐妙一之法门，故以立教，文始为周大夫，著灵宝之洞文，敷上真之正典，道由是兴，自玄元显象、龙汉开图，至道之授继久矣，上有上帝之德，下存天心之施，明命之曰和，守性之曰诚，和而相齐，诚而理作，其和诚之义，先古有而未见，乱世见而未有，夫玄意之理，存於元炁之未朗，高於日月之晖明，人能存之为化，人能悟之为教，夫道者，绝有无之体，离名诠之辩，故至教化於无言，圣人作於无为。

历十二年，长华西行於大秦，与圣机之主会，中经一国曰狄，其王信郁玄之教，然其臣官者多迷於巫祝，大兴淫祀，辄索畜奉於国，久苦其民，而礼亡仁灭，复致君臣相疑、正教蔽尘，王闻长华至，乃稽首哀拜，泣泪而诉，请受正法，长华甚怜之，乃口授《太上玄一妙光三元解厄真经》，以示微明，王又三拜，愿以文载经，传诸国土，长华曰：“夫惟天意之教，在於意，不在於字，子知其经，常思常诵，则三官暗守，天曹记名，上解天厄，中消人祸，下灭地灾，口传已足，不必文授。”

其王叹曰：“吾本生於贫寒，少为宗伯，恭阅《文始》，先王垂恩，排众臣之疑议，托社稷於吾，而后臣君心异，治下之难，其何甚哉！而诸臣尚巫之俗，非须臾之可易，故庙廷难化，邪傅难教，望圣师矜慈，传经显教，兹正玄风。”

长华告之云：“子可召臣，吾自验之。”王欣然应，翌日，王召诸臣於宗庙，问曰：“孤自继命，於德有失，於信未明，於躬未正，而致天怒，风雨难调，四时不安，刀兵灾祸，难可禁止，民皆有怨，今孤欲罪己於上苍，以谢过悔心，静念礼忏。”时有大臣之长者，名舆严，捧笏奏曰：“臣闻天命罔测，圣人不仁，乞之无用，哀之无功，况斋醮之仪乎？今造化之未行，太平之未立，盖君之不虔，北三万里有山曰圃墟，上有丹树，其干如连天之维，神人居焉，治玄黄，御八荒，飞於云霆之隙，游乎杳冥之间，慈悲妙化，常度一切，则应往祀之，而灾自息於刹那。”

尔时，臣中有聪辩者曰善胜，语舆严曰：“天命罔测者，盖为道至玄，为天至圣，非圣人不能通其妙，是名难测，夫圣人不仁者，万物有其正法，极於苍冥，横於日月，煌然无有能与其敌者，洞然无有能与其藏者，圣人守之而自明，万物於一者，不以心命之，夫以心命，或捐，或助，道生之，圣人存之，而自禀之，是圣人不仁。”

舆严方欲辩之，忽口不得言，身有五昧之火，足有七劫之风，首有三灾之雷，五昧者，人之杀机，应於五脏之位，或有五行，度之则生，不度则死，一曰焕阳，焚心，其色赤，二曰赤成，绝肾，其色黑，三曰拘虚，断脾，其色黄，四曰冥通，消肝，其色青，五曰骞钧，绝肺，其色白，七劫者，过去之七劫也，夫炁振於混洞之上，游乎八极之外，高焕明景，合在水轮，上转回风，经地百窍，渐有质生，历天百籁，遂有音和，成七劫之风象矣，天之不容，施罚以七劫，地之所恶，亡之以五昧，一曰复寂，二曰反空，三曰法无，四曰禅灭，五曰神亡，六曰尸解，七曰天诛，夫三灾者，上圣之所嗔，万仙之所罪，恶不可赦，立死无生，九霄玉枢之府发令，雷令帝诰，命於万天之神，掣雷行电，而以三灾毙之，一灾曰天枢之雷，灭人之精，二灾曰混洞之雷，灭人之炁，三灾曰太元之雷，灭人之神，受雷者，尸如齑粉，止於地，解於水，散於风，灰於火，又有积业罪者，三灾各五雷，一曰天枢、神明、霄临、纯阳、正玄，二曰混洞、赤钧、绝魔、空玄、无量，三曰太元、金华、太乙、皇极、仙景，受之一过，如死千回，受之二过，如落九幽，而终不至亡，永遭苦痛，雷令难免。

诸臣见之，皆大惊，四体战兢，几不能立，长华乃於空玄之上，示显法相，见有玄身殊妙，真形高九万亿丈，色如金玉，眉有毫光如琉璃，洞照十方三千大千世界，悉无有障碍，又於冠上，中有庆云，璎珞慧灯，见诸天境焉，一曰空净上罗明皇天，中有真人身光，照三千国土，二曰妙明光庆显天，中有真人身光，照七千万亿国土，三曰玄和真有高上天，中有真人身光，上应三十六天，下照九地九幽，中曜然十方世界，一切国土及梵刹等，盖三华之象也，於项后有圆光，九色十绝，难可称言，有五色光为炽盛状，五炁之聚也，手执广钧上皇之剑，首建太上正玄之冠，身着紫羽华阳之衣、苍绶青裳，端坐九梵神霄之台，佩九天金阙太玄都省上清御魔北天枢院旨符，天颜和明，告大众曰：“吾为九霄太上真人，今於汝国，为宣正法，尔其钦哉！”而於此境，为阐一切法门，梵音流响，天乐遍覆，以教国中诸人民，是有妙音，人能闻之，寿皆增长，病痛消灭，心复平和，后此国更名曰妙乐，盖闻法欢欣之故也。

是年九月，长华至於大秦，圣机之主曰守寂，劝长华曰：“子之教门，恶岿阳一道固久矣，然相为杀伐，见以兵戈，此诚未可为方，古之贤能者，善化干戈为玉帛，作相仇为至友，故可知，见以兵戈，不若见以良心，伐以刀兵，不若伐以玄理。”长华回曰：“务衍尝使於齐，与齐王议於朝廷，齐王问曰：‘万世之仇，与一时之仇，孰为重乎？’务衍应云：‘万世之仇之无义，一时报之，吾犹引为恶，一时之仇之有义，万世复之，吾犹赞为善，仇不在於其积年也，不在於具事也，不在於一人也，在於其义否也，夫报万世者，义之未行，万世行之，可矣，其孰重者，斯可知之。’岿阳一道，逆於天命，废德弃道，如背日而行，终自亡也，非吾之愿也，此天之命吾以击之。”

守寂不语，长华又语曰：“夫岿阳一道，不辩善邪，其诸门人徒众，多乐於杀、盗、贼、乱，不知大道，不修玄德，既远於真道之教化，离乎诸圣之训，夫复与其能何言哉！我之言仁，其之言奸，钟鸣《景》乐，律奏角徵，忽有蚊虻疾过，其音焉能致於一乎？正乐合於天听，而相谐者也，黄钟大吕，无射应钟，各合正体，以致玄齐，非邪僻之所能与同也，《尚书》曰：‘声依永，律和声，八音克谐，无相夺伦，神人以和。’”

而守寂复曰：“夫岿阳之道，既言岿阳，与子之教门，元为一宗，皆承於郁玄道祖也，同仰大道，期仙冀真，今者相阋而互恶，诚可哀哉！”长华笑云：“其名如一，其实为异，名之易於须臾也，其指未见易也，上古之时，谓太易曰上古，即万象初立，今谓其三皇之世曰上古，皆曰上古者，然其时皆不同，盖混沌之中，未见有象，天地未感，劫运未开，即乾坤之未判、诸劫之先时也，惟道运焉，是曰万道之宗元，诸圣之明师，先乎亘劫之历，久於混沌之年，后至混沌之末、太易之初，道言开天，光明朗然，照耀幽玄，名其指也，物之所象形也，是谓玄象，而诸物之玄象，应於此时而具物，太易之时，道之未教，混沦洞幽，人未存於其中，惟羽虫草木之属，后至太始，龙师天尊，化而为真，以道下示於众生，遂有先天之生灵，服地之味，参天之时，可得延年，后至太素，救苦天尊下降，阐《太上洞虚玄微妙经》三十六卷，今惟存两卷，以教乎万灵，启神明之智，是故有神祇者，或主山川，或主风雷，后至太初，大道显於无极，交玄元之会，存至神之变，遂成曰人，代天行道，后至太极，上帝始开诸天之化，上行三十六天，下列九地九幽，而统其於一，时人有体大道之化者，谓之圣人，圣人之至，推其治世，而始有三皇也，又三皇之首名伏羲，契於玄象，验明道德，而穷天地於八卦，纳宇宙於两仪，与万物名，夫先古未有名者，焉无其指乎？玄象显於太易，而名出於太极，位於其中，岂无物乎？岿阳一教，名曰岿阳，其事焉合於郁玄之道？”

后久辩相持，无果，长华遂去。

历廿三年，长华斋成，亲掌玉诰赤钺，赴丹州之道会，与会者，八方主道、九州枢真，并天下之经师，而宣圣敕，斥岿阳之教为异道，谪其为叛道之邪、不正之端，焚其经藏三千六百万卷余，皆载旁门之说，其烟如茫，九日未绝。

是年三月，丹州有异端之教，曰无明，妄杀以血祀其淫祠，言多附於岿阳，横世乱人，奉鬼曰无明尊王，崇其神通，民闻之，惧於闻虎狼也，长华遂平之，伤民者刑，戮民者斩。

至於九月，长华住首阳山，首阳者，纯阳之极化也，盖诸天日华之精，会於一山，名曰首阳，以为九阳正炁之首也，上有金宫玉阁，天仙所遗，阶阙森严，长华於上，集撰《众妙》之藏经，分三洞之别，谱列经之序，由伏羲始，至汉光武帝，经皆入藏，后天下失德，诸经不复录於藏焉，隐於昆仑之池台，池台者，神升之台也。

是年十月，长华问罪於岿阳，列罪一十二状，谕於天下，命太史载之，以传后世。

历十年，岿阳僭天而行，掌其教者，鹿尘子於终南山敕封诸神，或主天象之衍，或居地祇之位，或司贫富祸福，闻於正教，皆惊怒。

时有善铸兵者，曰玄孤，长华请为铸一器，以定岿阳，欣然允，遂炼羽山之金、昆吾之玉，赤光灿然，如霄汉之貌，依太史容明之言曰：羽山者，郁玄羽化之山也，其金皆如火炼，赤色有纹，缠丹结龙，上腾青炁如云雾状，昆吾者，文始立教之境也，其玉无玷，盖紫霞鼓於太清，三华交映於昆仑，黄老覆感，由虚遐渐转有相，是为此玉，文始铸之，即昆仑之池台也。经一十七日，其器方成，体如轮回，上有劫历洞文三千余字，上则存光阴之妙，下则穷寰宇之机，取生死如圆转之相之义也。

是年七月，长华游於海外，周行天下之境，《极书》曰：海外三千里处，山名少灵，上有玄阶金梯，通乎诸天仙真之宫阙也。长华遂往，见无一物，始知其为妄，遂於《极书》之传曰：“吾昔游於少灵，上有玄阶三千六百数，应於周天星汉，则天转九轮，阳炁开明於七宿，地运三回，阴炁潜激於九泉，金阙开焉，见之者寿，入之者仙。”

是年九月，长华败鹿尘於终南，其之详尽，盖诸书皆未有言故，吾未可知。

后历三年，长华率郁玄之教，与岿阳战於涿鹿，於昔之上谷郡，得黄帝所传之兵诀，一曰六甲者，奇门也，敕神之法，二曰六壬者，遁甲也，通玄之术，先承於九天玄女，而克蚩尤，玄女者，太阴之正神也，监九天太玄之事，后阵前有云景现，皆随洞文，东方色青，西方色白，南方色赤，北方色黑，中央色黄，其五德之兆也，长华命悬幡而象之，复於幡上书黄帝之兵诀，即今之五老灵幡也，济生度死之仪，悉以幡引，亦为此故。

是年三月，长华受郁玄之命，铸钟鼎十二，钟曰应穹，鼎曰帝肃，以镇圣道之运。

是年九月，长华梦感仙真，自阆霄之台乘风降，捧紫绫九尺而献，又一麒麟负玉冕，冠於其身，召司命之臣而问，对曰：“阆霄，玉京之重台也，去凡尘九千重天，仙真居焉，巍乎三界之上，离於浩劫之会，是惟梵炁弥罗，故又曰弥罗台，风者，高上清灵之炁，无形观之，有真感之，正应乎道处於窈冥之言，乘，御也，御万道之众妙，返道之本，是乘风者，非神仙未能得其妙也，夫太玄朗乎无极之极，至道彰於妙一之一，自阆霄之台下，御风而为行，是得道也，夫紫绫者，正紫之色为至尊，昔文始为关令，通神妙之宗始，栖自然之虚玄，白日升霄，紫炁东行九万里，郁然离明，以迎其尊，绫者，举也，或曰辅，为列神朝圣之兆，麒麟者古之瑞兽，寿福之极，天之示圣祥矣，朝服纯阳之浩炁，暮饮丹崖之琼浆，由劫出见，夫岂无德之人能见之乎？若世有贤明，则麒麟负兆而往，玉冕者，执帝之象也，黄帝作冕十二旒，后仰为苍生之德标，前俯为天下之治教，中和为人伦之义典，冠中之天子也，非凡境之王侯，其众道之帝君者也，今圣师梦之，此天命将锡於身。”

是年十月，长华复率诸教，与岿阳争於丹州之野，纳贤士之言，听明臣之谏，策玄命於振奋，演六甲於阵陔，是列阵者，皆如神明之师，凡有战者，咸若天命之助，凡历战数廿余三，皆无不胜，是十二日，长华於营帐奉帝符，三尺六寸，色黄纹玄，遂举仙科赞之，上隐九天宣敕，令悬之於阵，用於五幡之首，遂有万神之威烈，炜煌破五浊之氛，历廿五年，破岿阳，平诺苏，於是圣祚常昌，丹诚永宁，殚至衷之躬事，立万世之肃晏。

后百余年，圣机灭殃欲、灵知，於此不详阐之。

后十年间，长华著《太一六洞遁甲真文》，此继於黄帝之诀，而演自遁甲者，应乎乾道，而能策命神祇，但为乾道之方，御乎万道，故阴灵轻清之神，亦能为使，后阙九卷，惟余一卷曰符，载敕神鬼之符图、御灵明之篆章，或观日月升浮之相，书符而会之，或观星宿运於穹窿，而开图象之，是诸图箓符文，皆凡俗莫测之功。

后住世时，长华游於九州，撰诸文章，阐圣传之信德，格上玄之道义，今时已失，或卷目难辨，疑为后造，或言不和义，流於左道。

至隋开皇二年，长华运应灭度，应於劫数，自知不久於寿，召容霄至，问曰：“汝昔见吾静观，何所见邪？”答曰：“无所见。”问曰：“何所体焉？”答曰：“体於窈冥之间，惟无一物，道存焉。”长华告曰：“然则吾游於无何有之境，观乎万道之宰，曰至道者。”问曰：“吾昔受此位於师，汝愿受此位於吾乎？”答曰：“愿。”长华遂授《太上虚皇大洞真经》，命容霄为三十八世圣师，离世於昆仑之丘，有青鸟衔黑绫，覆於其尸，而魔王守身，水火不侵，风灾难害，不见有朽，地荐莲华，周匝九周，后敛入真一太元宫，封列圣品，讳曰丹梵过劫。

谨考长华上圣之天职、仙秩所居：於玄奕境，辅太上玄元玉清妙无洞虚文始上帝，为九天太微真人，或号九天无极玄宸玉清高上长华帝君，枢古今之化，正春秋之历，主光阴也，於北极北帝天阙，辅中天星主北极玉虚紫微大帝，掌日月之升降，衍星斗之晦明，以示灾福、生死之机，列北斗七君、南斗六神之上，为北极检天真一禀圣太极真人，於九天金阙，辅於太上开天执符洞真玄穹昊天玉皇天尊，校察功罪，以明赦罚赏报之事，下临十方，为上清嗣教无为显真金阙赦罪真人，於太玄都省，率诸神吏天将三千六百亿数，威御鬼神，匡正伐邪，荡灭妖氛，诛斩万魔，护善罚恶，守玄教於三界，正圣视於上天，主北酆六天鬼神印、玄秩天印、太玄金阙太清号令、九天金阙太玄都省上清御魔北天枢院旨符、北极天枢命魔号令、青玄太一玉符、九天真武玄都荡魔令牌、神霄玉枢天诰、青霄无上正一帝令、九天祖劫太乙号令、南极玄老太虚长生玄元旨符，於九天神霄雷府，辅九天应元雷声普化天尊，即九天祖劫太乙天帝之分神也，司都天雷霆之应，激剥阴阳，震肃八荒，号曰神霄雷府静玄守虚太一上相，是诸天秩，皆功修德明，序渐转进。

谨考圣号，至三十八世圣师，封三天扶教太上混元应真清虚教主，至四十世圣师，封妙明显化真君，至四十一世圣师，封太一玄高佐道延圣大帝，至四十三世圣师，封太上纯阳玉清无极五雷都司上清普化紫虚永明禀道佑祚守教阐玄长生玄境证圣至真金阙太玄天尊，并尊曰圣道七祖。

谨诵宝诰：志心皈命礼，九天金阙，太玄都省，施造化於古今，执雷霆之枢机，禀道守德，开灵图於晋世，垂慈浩劫，显神化於不测，都统五雷，运斡梵纲，上游乎太虚之空冥，下行在五岳之洞天，功济正教，仁证仙都，道承郁玄以嗣教，德继文始而无为，至圣至仁，至慈至悲，三天扶教太上清虚教主，玉清紫虚永明金阙长华道君。
[[/&lt;]]
[[/div]]
[[/div]]
[[/div]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:41.998499.</em>
  
</div>
</body>