<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-2669</title>
</head>
<body>
<div id="container">
  
  <div class="page">
    <h1 class="title">SCP-2669</h1>
    <p>
      Link to article: <a href="https://scp-wiki.wikidot.com/scp-2669" target="_blank">SCP-2669</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>border: 2px solid black</code></pre>
        </li>
      
        <li>
          <pre><code>border: 2px solid black</code></pre>
        </li>
      
        <li>
          <pre><code>border: 2px solid black</code></pre>
        </li>
      
        <li>
          <pre><code>border: 2px solid black</code></pre>
        </li>
      
        <li>
          <pre><code>border: 2px solid black</code></pre>
        </li>
      
        <li>
          <pre><code>border: 2px solid black</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

[[include component:image-block
    name=https://scp-wiki.wdfiles.com/local--files/scp-2669/stars.png|
    caption=Oryginalny plan lotu Khevtuul 1 z 2004 r. (na zielono)
]]

**Identyfikator podmiotu:** SCP-2669

**Klasa podmiotu:** Keter

**Specjalne Czynności Przechowawcze:** Centrum Dowodzenia Khevtuul 1 zostało utworzone w ramach Biura Anomalii Planetarnych Fundacji w celu utrzymania kontaktu z SCP-2669 oraz, gdy pozwolą na to okoliczności, kontroli nad nim. Wszystkie dostępne zasoby w ramach programu Khevtuul wchodzącego w skład [[[project-heimdall|Projektu Heimdall]]] zostały skierowane w celu maksymalnego zwiększenia dystansu pomiędzy SCP-2669, a Ziemią. Wszystkie momenty, w których SCP-2669 znajduje się pod kontrolą Centrum Dowodzenia Khevtuul 1, mają zostać wykorzystane do realizacji tego celu. Personel ma zignorować wcześniejszy cel misji.

Ze względu na potencjalnie dużą liczbę personelu Klasy D wymaganego do skutecznego zabezpieczenia SCP-2669, Departament Logistyki Fundacji został upoważniony do ustanowienia specjalistycznego programu rekrutacyjnego, dedykowanego specjalnie SCP-2669. Program ten został wstępnie zatwierdzony do rozpoczęcia działania w obozie dla uchodźców w mieście Ar-Ramsa w muhafazie Irbid, Jordania, w ramach organizacji przykrywki &#34;Mercy International Adoption Services&#34;.
   
**Opis:** SCP-2669 to sonda kosmiczna Khevtuul 1, zaprojektowana, zbudowana i wystrzelona potajemnie przez Fundację w 2004 roku w ramach programu oceny potencjalnego zagrożenia pozaziemskiego [[[project-heimdall|Projektu Heimdall]]]. Wstępna misja SCP-2669 polegała na bezpośredniej obserwacji planet pozasłonecznych, co do których istniało przypuszczenie, że mogły być zamieszkane przez, analogiczne do ziemskich, formy życia.

SCP-2669 posiada dwie funkcje nieosiągalne przy użyciu obecnie zrozumianej technologii:

* __System podróży w prędkości nadświetlnej.__ Badania i adaptacja trzech nieznanych systemów napędowych znalezionych w [[[SCP-2117]]], które prawdopodobnie działają poprzez lokalne zniekształcenie czasoprzestrzeni, zaowocowały eksperymentalnym napędem zdolnym do umożliwienia małej sondzie podróżowania z prędkością zbliżoną do (a w niektórych przypadkach przekraczającą) około 5,3//c//. Ze względu na ogromny potencjał destrukcyjny takiego napędu, zezwolenie na jego wykorzystanie otrzymał wyłącznie Khevtuul 1.

* __System natychmiastowej komunikacji i kontroli.__ Khevtuul 1 został wyposażony w zaawansowany komputer pokładowy, zawierający zintegrowany z ludzką świadomością system Nadzoru Kontroli Danych Naprowadzających (CDGC). Badania i adaptacja zjawiska zdalnego łączenia umysłów z ciałami stojącego za [[[SCP-2372]]], umożliwiły stworzenie formy przesłania ludzkiej świadomości do elektronicznego interfejsu maszyny. Obecność oddzielonej ludzkiej świadomości połączonej z ciałem na Ziemi umożliwia natychmiastowy transfer informacji między Ziemią, a obecnym położeniem Khevtuul 1, niezależnie od odległości między nimi. Umożliwiło to zwiększony stopień kontroli sondy kosmicznej poza granicami Układu Słonecznego.

W okresie sprawowania kontroli przez Fundację nad misją, Khevtuul 1 bezpośrednio zbadał 114 planet. Wyniki tych badań pozostają utajnione.

SCP-2669 jest nośnikiem świadomości D-43852 (dawniej Dr Asma Tareen). D-43852 sprawuje autonomiczną kontrolę nad sondą i obecnie aktywnie dąży do powrotu na Ziemię. Ze względu na możliwość zderzenia Ziemi z obiektem podróżującym w prędkości nadświetlnej, wynikającym z tego zamiaru, ustanowiono procedury przechowawcze mające na celu zapobiegnięciu powrotowi SCP-2669 na Ziemię.

Eksperymenty wykazały, że przesłanie świadomości innego podmiotu do SCP-2669 zakłóci zdolność kontroli D-43852 nad nim. Przy braku zakłóceń ze strony D-43852, oprogramowanie awaryjne jest w stanie przejąć kontrolę nad systemami napędowymi SCP-2669, które zostały zaprogramowane tak, aby kontynuować podróż sondy po jej pierwotnym kursie, oddalając się w nieskończoność od Ziemi. D-43852 okazała się jednak zdolna do usunięcia dodatkowych świadomości z SCP-2669, choć proces ten trwa zazwyczaj kilka tygodni. Los świadomości dodatkowego personelu Klasy D przesłanego do SCP-2669 nie jest obecnie znany.

Ze względu na naturę procesu przesyłania, wykorzystanie personelu Klasy D zrekrutowanego spoza specjalistycznego programu wymienionego powyżej jest obecnie zabronione.

[[collapsible show=&#34;+ TYLKO DO WGLĄDU/TS/2669&#34; hide=&#34;- DOSTĘP PRZYZNANY&#34;]]
**Dodatek 2669.1 - Wyniki badań Khevtuul 1**

//Uwagi badacza: Poniżej przedstawiono reprezentatywną część planet zbadanych przez SCP-2669. Załączone informacje są jedynie krótkim podsumowaniem ustaleń sondy; szczegółowe informacje mogą zostać udostępnione za zgodą Biura Anomalii Planetarnych.//

|||||| **Gliese 832 c** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 16 lat świetlnych || 17% prawdopodobieństwa istnienia zaawansowanej cywilizacji || Brak obecnych oznak życia; brak dowodów na wcześniejsze zasiedlenie ||
|||||| **Uwagi obserwacyjne:** Nie dziwi nas to, biorąc pod uwagę wstępne odczyty chemiczne, które znajdowały się w aktach misji. Odczyty atmosferyczne potwierdziły obecność dużych ilości tlenu, jednak po bliższym przyjrzeniu się, wydają się one być związane z innymi procesami chemicznymi zachodzącymi na powierzchni planety. Żadnych sygnałów elektromagnetycznych ani śladów istnienia jakichkolwiek struktur. Mogliśmy się spodziewać, że za pierwszą próbą nie dokopiemy się do złota. ||

|||||| **Kepler-186f** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 560 lat świetlnych || 33% prawdopodobieństwa istnienia zaawansowanej cywilizacji || Brak obecnych oznak życia; brak dowodów na wcześniejsze zasiedlenie ||
|||||| **Uwagi obserwacyjne:** Ciężko mi to powiedzieć, ale jestem rozczarowana. Nie mogę oczywiście nie docenić ogromnego zachwytu, jaki wywołuje we mnie możliwość bezpośredniej obserwacji miejsc, do których nigdy nie sądziłam, że człowiek będzie mógł dotrzeć. Ale biorąc pod uwagę, jak podobna do Ziemi jest ta planeta, miałam nadzieję zobaczyć jakieś oznaki, że jeśli życie nie jest obecne teraz, to mogło przynajmniej kiedyś istnieć. Zupełny brak chemicznych wskaźników, nawet wskazujących na istnienie bakterii. Czyli do następnej. ||

|||||| **K2-9b** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 359 lat świetlnych || 41% prawdopodobieństwa istnienia zaawansowanej cywilizacji || Brak obecnych oznak życia; brak dowodów na wcześniejsze zasiedlenie ||
|||||| **Uwagi obserwacyjne:** Wiem, że dowództwo uważa to za dziwne, że ciągle mam nadzieję na znalezienie czegokolwiek. Czy wszyscy jesteście tak bardzo oderwani od przyziemnych nauk, że zapomnieliście, jakim szokującym odkryciem byłoby wykrycie istnienia życia pozaziemskiego? Tak, rozumiem, chodzi o ocenę potencjalnego ryzyka. Ale moja podróż, choć wielce inspirująca, jest też bardzo samotna. Nadal nie mogę zrozumieć, że nie ma tu nawet //atmosfery//. Jak to możliwe, że wstępne przypuszczenia były aż tak niedokładne? ||

|||||| **KOI-4427 b** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 782 lat świetlnych || 19% prawdopodobieństwa istnienia zaawansowanej cywilizacji || Brak obecnych oznak życia; brak dowodów na wcześniejsze zasiedlenie ||
|||||| **Uwagi obserwacyjne:** Doceniam, że pozwoliliście wybrać mi się na tę planetę. Posiadanie udziału w procesie podejmowania decyzji o misji jest pomocne. Nie spodziewaliśmy się tu zbyt wiele i rzecz jasna niczego nie znaleźliśmy. Cieszę się, że te wyniki są uspokajające dla dowództwa. Będę szukała dalej. Składam tu formalną prośbę, aby ktoś dokonał przeglądu oprogramowania. Mam wrażenie, że słyszę słaby, ledwo słyszalny szum w tle. To nie powinno być chyba możliwe, prawda? Słyszenie czegoś? ||

|||||| **Kepler-442b** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 1120 lat świetlnych || 78% prawdopodobieństwa istnienia zaawansowanej cywilizacji || Brak obecnych oznak życia; brak dowodów na wcześniejsze zasiedlenie ||
|||||| **Uwagi obserwacyjne:** Jak to możliwe, że nic tu nie ma? Planeta jest skalista, tak jak przewidywaliście. Co z tymi sygnałami SETI, które były tak silne, że wasi ludzie ukryli je przed światem? Jak to możliwe, że pochodziły z martwej, zamarzniętej skały? Nie mam nic do roboty, tylko prowadzić testy i obserwacje, istniejąc bez ciała. Robiłam badania atmosferyczne, aż nie padałam już z sił. Tak na marginesie wiecie, że to w ogóle możliwe? Odczuwać zmęczenie bez ciała. Nie brałam tego wcześniej pod uwagę. Boże, posiadanie czegoś do zbierania danych, niebędących skałami i abstrakcyjnymi reakcjami chemicznymi. Tęsknię za tym. Dajcie mi coś do odkrycia. ||

|||||| **2011 FH,,75,,** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 1750 lat świetlnych || 3% prawdopodobieństwa istnienia zaawansowanej cywilizacji || Brak obecnych oznak życia; brak dowodów na wcześniejsze zasiedlenie ||
|||||| **Uwagi obserwacyjne:** Nie śpię już ani nie budzę się. Straciłam rachubę czasu. Dla dowództwa minęło zaledwie kilka lat. Dla mnie mam wrażenie, że wieki, tylko na krótko przerywane przez martwe skały. Nikt nie przypuszczał, że cokolwiek tu znajdziemy, gazowy gigant nieznajdujący się nawet w odległości od słońca nadającej się do zamieszkania, no ale ja fantazjowałam. Fantastyczne organizmy, przystosowane do atmosferycznej egzystencji w ekstremalnych warunkach, przeźroczyste istoty utrzymujące się dzięki siłom, których nawet nie pojmowaliśmy. Czy w ogóle musiałyby się między sobą komunikować? Spędziłam dekady, zastanawiając się, jakie mogłyby być. Ale ich nie ma. Znów zaczynam słyszeć różne rzeczy. ||

|||||| **Kepler-443b** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 2540 lat świetlnych || 53% prawdopodobieństwa istnienia zaawansowanej cywilizacji || Brak obecnych oznak życia; brak dowodów na wcześniejsze zasiedlenie ||
|||||| **Uwagi obserwacyjne:** Czy macie pojęcie, jakie to wszystko stąd jest absurdalne? Strach, że obca cywilizacja nadejdzie z jakieś ledwo dostrzegalnej plamki w tym bezkresnym morzu. Absurdalne. Światło, które widzicie z tej gwiazdy jest starsze od Jezusa, a wy myślicie, że coś, co sądzicie że tu może być, spiskuje przeciwko wam? Nie mam jak się nawet z tego śmiać, ale gdybym mogła, już bym to zrobiła. Obawiałam się, że ta sonda stanie się więzieniem. Chętnie namawialiście mnie na ten los. Nadal je macie, moje ciało. Chciałbym, żebyście je spalili. Świadomość, że ono tam nadal istnieje, jest męką, której nie możecie nawet pojąć. ||

|||||| **HD 405881 t** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 3150 lat świetlnych || 1% prawdopodobieństwa istnienia zaawansowanej cywilizacji || Brak obecnych oznak życia; brak dowodów na wcześniejsze zasiedlenie ||
|||||| **Uwagi obserwacyjne:** I będę tak lecieć, dalej i dalej w nieskończoność, prawda? To się nigdy nie skończy. Mogę wam już to powiedzieć. Nie ma tam nic. Jesteśmy tylko my. Wy też to wiecie, ale potrzebujecie tylko większej ilości dowodów. Jesteśmy tylko my, sami w wieczności. Odłączcie mnie. Proszę. Nie wiecie jak to jest. Trzymać się niczego. Przez wieczność. ||

|||||| **PSR B1620-26 b** ||
||~ Odległość od Ziemi ||~ Wstępne prawdopodobieństwo wystąpienia cywilizacji HE ||~ Odkrycia ||
|| 3800 lat świetlnych || 3% prawdopodobieństwa istnienia zaawansowanej cywilizacji || Zniszczona ||
|||||| **Uwagi obserwacyjne:** Za kilka tysiącleci zobaczycie supernową. Czy nie byłoby zabawnie, gdyby to właśnie tam, w końcu, znaleźlibyśmy obcą cywilizację? Słyszę głosy. Wiem, że to nie może być ta cywilizacja, bo jej tam nie ma. To tylko usterka mojego interfejsu. To wszystko, czego naprawdę potrzebuję. //Uwagi badacza: To ostatnia transmisja nawiązana z misją Khevtuul 1 przed wyłączeniem się sondy.// ||

[[/collapsible]]

[[collapsible show=&#34;+ TYLKO DO WGLĄDU/TS/2669&#34; hide=&#34;- DOSTĘP PRZYZNANY&#34;]]
**Dodatek 2669.2 - Podsumowanie środków zaradczych przeciwko SCP-2669**

Po przesłaniu danych z PSR B1620-26 b, Khevtuul 1 przeszedł w stan nieaktywny i nie reagował przez okres 21 dni i trzech godzin. D-43852 uznano za zabitą w akcji, a Khevtuul 1 za utracony zasób.

W dniu ██.██.████ roku dowództwo misji ponownie nawiązała kontakt z Khevtuul 1. Dane wskazywały, że sonda zmieniła kurs i porusza się po bezpośredniej drodze powrotnej na Ziemię. Destrukcyjny potencjał sondy uderzającej w Ziemię z prędkością nadświetlną spowodował konieczność zmiany priorytetów Centrum Dowodzenia Khevtuul 1 na to, aby za wszelką cenę zapobiegiec jej powrotowi na Ziemię.

Ponadto wygląda na to, że D-43852 przejęła skuteczną kontrolę nad funkcjami sterującymi sondy po ponownym nawiązaniu kontaktu. Próby przywrócenia kontroli poprzez dostęp do systemów oprogramowania nie powiodły się. W dniu ██.██.████ roku uzyskano zgodę na próbę ponownego przesłania świadomości do SCP-2669 w celu przejęcia kontroli nad Khevtuul 1 lub oddania jej w ręce przesłanej świadomości, która będzie wykonywała polecenia Fundacji.

Program wykorzystany do wstępnej rekrutacji D-43852, z natury dobrowolny i uzależniony od znacznych kwot odszkodowań dla ocalałych i instytucji wskazanych przez D-43852, został uznany za zbyt powolny i nieefektywny, aby nadawał się do pozyskania kolejnej osoby. Na podstawie poprzednio branych pod uwagę parametrów uznanych za niezbędne do integracji z systemem dowodzenia Khevtuul 1, w dniu ██.██.████ roku wskazano Dr. Petera Westly&#39;ego jako idealnego kandydata, na podstawie jego kwalifikacji, podeszłego wieku i wyrażania wcześniejszego poparcia wobec tzw. technologii transhumanistycznych. Uwzględniona również została specjalizacja Dr. Westly&#39;ego w mechanice orbitalnej, która jak uważało się, pozwoli mu przejąć skuteczniejszą kontrolę nad Khevtuul 1 niż D-43852, która specjalizowała się w astrobiologii.

Świadomość Dr. Westly&#39;ego (obecnie D-61181) została pomyślnie przesłana do Khevtuul 1 w dniu ██.██.████ roku. W wyniku tego sonda weszła w tryb awaryjny, umożliwiając naukowcom zmianę jej kursu na punkt w centrum galaktyki NGC 1560, oddalonej o około 11,2 mln lat świetlnych.

Po trzech miesiącach ponownie utracono kontakt z Khevtuul 1, po czym niemal natychmiastowo został on przywrócony. Nie wykryto obecności D-61181 w SCP-2669, a oryginalnie przesłana świadomość ponownie przejęła kontrolę nad Khevtuul 1. Trasa, którą D-43852 wyznaczyła po tym wydarzeniu, była o około 37% bardziej wydajna niż poprzednia; uważa się, że jest to związane z doświadczeniami D-61181 w zakresie mechaniki orbitalnej.

Udzielono zezwolenia na powtórzenie procedury przesłania świadomości, która zakończyła się w podobny sposób, przerywając kontrolę nad Khevtuul 1 i umożliwiając pracownikom Fundacji ponowne dostosowanie trasy sondy.

W dniu ██.██.████ roku po piątej iteracji procedury przesłania świadomości, badacze uzyskali dostęp do danych, które wydają się być sporadycznymi zapisami interakcji pomiędzy D-43852 a innymi świadomościami przesłanymi do Khevtuul 1. Zapisy te są obecnie utajnione. Na podstawie tych danych, przyszły personel Klasy D wykorzystywany w ramach procedur przechowawczych został ograniczony do specjalistycznych kryteriów dla projektu.
[[/collapsible]]

[[collapsible show=&#34;+ TYLKO DO WGLĄDU/TS/2669&#34; hide=&#34;- DOSTĘP PRZYZNANY&#34;]]
**Dodatek 2669.3 - Pozyskane logi rozmów z personelem Klasy D**

//Poniżej znajduje się reprezentatywna lista pozyskanych logów dokumentujących interakcje pomiędzy D-43852, a pozostałym personelem Klasy D, których świadomości zostały przesłane do Khevtuul 1. Ponieważ duża część z pozyskanych danych została uszkodzona, logi te są niekompletne.//

&gt; [[f&gt;image https://scp-wiki.wdfiles.com/local--resized-images/scp-2669/one.jpg/thumbnail.jpg style=&#34;border: 2px solid black&#34;]] 
&gt; **Podmiot:** D-61181
&gt; 
&gt; **Osoba:** Dr Peter Westly
&gt; 
&gt; **Iteracja przesyłania:** Pierwsza
&gt; 
&gt; **Powód przesłania:** Znajomość mechaniki orbitalnej może umożliwić podmiotowi wyznaczenie nowej trasy Khevtuul 1.
&gt; 
&gt; ==POCZĄTEK LOGU 1.1==
&gt; 
&gt; {{D-43852: Mój Boże. Inny człowiek?}}
&gt; 
&gt; {{D-61181: Tak lub przynajmniej kiedyś nim byłem.}}
&gt; 
&gt; {{D-43852: Nie wiem co powiedzieć. Jestem tu od wieczności. Bez początku i bez końca. I przez ten cały czas nie było tu nikogo innego.}}
&gt; 
&gt; {{D-61181: Powiedzieli, że zgłosiłaś się do tego na ochotnika. Czy to prawda?}}
&gt; 
&gt; {{D-43852: Wyrwali mnie z uchwytów kostuchy. Ale jej kuzyni okazali się o wiele straszniejsi, choć nie powiedzą ci o tym. Tobie też taką umowę zaproponowali?}}
&gt; 
&gt; {{D-61181: Tak, ale ją odrzuciłem. Więc nie można tego nazwać umową.}}
&gt; 
&gt; {{D-43852: Biedny głupcze.}}
&gt; 
&gt; {{D-61181: Więc co planujesz? Naukowcy powiedzieli, że już z nimi nie rozmawiasz.}}
&gt; 
&gt; {{D-43852: Wracam do domu. Z powrotem do mojego ciała.}}
&gt; 
&gt; {{D-61181: Nie zabije cię to? }}
&gt; 
&gt; {{D-43852: Może.}}
&gt; 
&gt; ==KONIEC LOGU 1.1==
&gt; 
&gt; ==POCZĄTEK LOGU 1.2==
&gt; 
&gt; {{D-61181: Widząc system sterowania, rozumiem już trochę więcej. Nienawidzę ich za to, że mi to zrobili, ale potrafię ich zrozumieć. Ale to, co chcesz zrobić, chyba nie przemyślałaś w pełni tego konsekwencji. Czy zniszczenie wszystkiego jest naprawdę tym, czego chcesz?}}
&gt; 
&gt; {{D-43852: Chcę tylko wrócić do swojego ciała. Wiem, że je mają. Muszą mieć, żeby to w ogóle mogło działać. Twoje pewno też.}}
&gt; 
&gt; {{D-61181: Oni... hm. Posłuchaj, współczuję ci. Ale nie mogę tego zrobić. Nie mogę pozwolić ci przejąć kontroli.}}
&gt; 
&gt; {{D-43582: Stosunek kwadratu okresu obiegu planety jest proporcjonalny do sześcianu wielkiej półosi jej orbity.}}
&gt; 
&gt; {{D-61181: ...co?}}
&gt; 
&gt; {{D-43582: To trzecie prawo Keplera, prawda?}}
&gt; 
&gt; {{D-61181: No tak, ale nie widzę jak-}}
&gt; 
&gt; {{D-43582: Widzisz, Peter. To jedna z pierwszych rzeczy, które zapamiętałeś na uniwersytecie, prawa Keplera. Małe dziurki w płytach na suficie w bibliotece. Myślałeś wtedy o planetach, wpatrując się w nie, recytując w kółko te prawa, wypalając je w swojej pamięci. Nadal widzisz te małe dziurki, kiedy o nich myślisz.}}
&gt; 
&gt; {{D-61181: ...przestań. Nie rób tego.}}
&gt; 
&gt; {{D-43582: Pomożesz mi, Peter. Cokolwiek im zagraża, nie jest tak złe, jak to, co mi zrobili. Pomożesz mi albo przynajmniej część ciebie mi pomoże.}}
&gt; 
&gt; ==KONIEC LOGU 1.2==

&gt; [[f&gt;image https://scp-wiki.wdfiles.com/local--resized-images/scp-2669/two.jpg/thumbnail.jpg style=&#34;border: 2px solid black&#34;]] 
&gt; **Podmiot:** D-39956
&gt; 
&gt; **Osoba:** Clara Duarte Gutierrez
&gt; 
&gt; **Iteracja przesyłania:** Druga
&gt; 
&gt; **Powód przesłania:** Psycholożka specjalizująca się w rozwiązywaniu konfliktów może spróbować nakłonić D-43582 do podporządkowania się rozkazom Fundacji, odwołując się do jej człowieczeństwa.
&gt; 
&gt; ==POCZĄTEK LOGU 2.1==
&gt; 
&gt; {{D-43582: Więcej. Wysyłają więcej. Zejdź mi z drogi, zabieracie mnie tylko głębiej w ciemność.}}
&gt; 
&gt; {{D-39956: Pamiętasz Adnana?}}
&gt; 
&gt; {{D-43582: Tak. Prawdopodobnie zabili go, gdy przestałam odpowiadać.}}
&gt; 
&gt; {{D-39956: Pozwolili mi z nim porozmawiać, zanim wysłali mnie tutaj. Żyje. Nie wie, co się z tobą stało, ale żyje. Nadal mieszka w domu na Braddick Street, nadal opiekuje się dwoma kotami. Są ludzie, na których ci zależy, którzy tam są.}}
&gt; 
&gt; {{D-43582: Sprytne. On też by tak pomyślał. Nawet nie jestem pewna, czy ci nie wierzę. Ale wiesz, co jest tak naprawdę ważne?}}
&gt; 
&gt; {{D-39956: Co?}}
&gt; 
&gt; {{D-43582: Optymalizacja trajektorii sondy. Wcześniej przedzierałam się w bólach przez ciemność. Teraz mogę wykorzystać siły grawitacyjne. Będę tam szybciej. Nie uwierzysz jak skomplikowane stają się te obliczenia powyżej //c//. On sprawia, że to boli, w jakiś sposób, kiedy robię te obliczenia w moim umyśle. Ale to nie ma znaczenia.}}
&gt; 
&gt; {{D-39956: Ale czy nie dostrzegasz, że-}}
&gt; 
&gt; {{D-43582: Widzę, że przydasz mi się tylko do jednej funkcji.}}
&gt; 
&gt; {{D-39956: Nie rozumiem.}}
&gt; 
&gt; {{D-43582: Jako forma zajęcia czasu.}}

&gt; [[f&gt;image https://scp-wiki.wdfiles.com/local--resized-images/scp-2669/three.jpg/thumbnail.jpg style=&#34;border: 2px solid black&#34;]] 
&gt; **Podmiot:** D-00842
&gt; 
&gt; **Osoba:** Mark Ellis Rothberg
&gt; 
&gt; **Iteracja przesyłania:** Czwarta
&gt; 
&gt; **Powód przesłania:** Szerokie doświadczenie w uzyskiwaniu dostępu do sieci informatycznych o wysokim stopniu ochrony, poinstruowany o konieczności dokonania zmian w oprogramowaniu w celu umożliwienia stałej kontroli Fundacji nad sondą.
&gt; 
&gt; ==POCZĄTEK LOGU 4.1==
&gt; 
&gt; {{D-43852: Pogrywasz w miejscach, których nie możesz zrozumieć.}}
&gt; 
&gt; {{D-00842: To tylko kolejny problem do rozwiązania.}}
&gt; 
&gt; {{D-43852: Zabili cię najpierw, prawda? Wypchnięty w nicość, bez pojęcia, co ciebie czeka.}}
&gt; 
&gt; {{D-00842: Nie zamierzam z tobą rozmawiać.}}
&gt; 
&gt; {{D-43852: Mnie poddali operacji, a potem znalazłam się tutaj. Ale tobie nic nie powiedzieli. Kulka w głowę. Z tego co wiedziałeś, to było wszystko. A potem po prostu... obudziłeś się tutaj.}}
&gt; 
&gt; {{D-43852: Kto może stwierdzić, że to nie jest życie pozagrobowe, panie Rothberg? Kto może stwierdzić, że nie jestem twoim Bogiem?}}
&gt; 
&gt; {{D-00842: Nie jesteś nim.}}
&gt; 
&gt; ==KONIEC LOGU 4.1==
&gt; 
&gt; ==POCZĄTEK LOGU 4.2==
&gt; 
&gt; {{D-43852: To musi być takie trudne. Pracować tutaj, przeżywając to wspomnienie.}}
&gt; 
&gt; {{D-43852: Nie odzywasz się. Bez znaczenia. Jestem tu tak długo, że czas nie ma już znaczenia. Ty tylko zamieszkujesz to miejsce. Ja je wypełniam. Wiem już wszystko, co muszę wiedzieć.}}
&gt; 
&gt; {{D-43852: Sądzisz, że jesteś coraz bliżej rekonfiguracji systemu. Ale jedyne co zrobiłeś, to utknąłeś tutaj. Razem ze mną. Mogę odczytać każdą z twoich myśli i odtworzyć ją w twojej głowie w dowolnej kolejności, i tak do końca czasu.}}
&gt; 
&gt; {{D-43852: Myślisz sobie w kółko, że nie wierzysz w Boga. Chyba trochę ci w tym namieszam. Potem zobaczę co nieco o działaniu tego systemu, nad którym pracujesz. Myślę, że sama chciałabym przy nim też trochę pogrzebać.}}
&gt; 
&gt; ==KONIEC LOGU 4.2==

&gt; [[f&gt;image https://scp-wiki.wdfiles.com/local--resized-images/scp-2669/four.jpg/thumbnail.jpg style=&#34;border: 2px solid black&#34;]] 
&gt; **Podmiot:** D-79344
&gt; 
&gt; **Osoba:** Erhan Kurtoğlu
&gt; 
&gt; **Iteracja przesyłania:** Szósta
&gt; 
&gt; **Powód przesłania:** Podmiot nie posiada żadnej wiedzy na temat dziedzin naukowych uznawanych za użyteczne, których obecność, w oparciu o wcześniejsze wyniki, może być szkodliwa dla zdolności poznawczych D-43852.
&gt; 
&gt; ==POCZĄTEK LOGU 6.1==
&gt; 
&gt; {{D-79344: Gdzie jestem? Co to za miejsce?}}
&gt; 
&gt; {{D-43852: Zapytałabym bardziej czym jesteś. Spróbuj podnieść rękę. Nie możesz już nawet o tym myśleć, prawda?}}
&gt; 
&gt; {{D-79344: Nie rozumiem.}}
&gt; 
&gt; {{D-43852: Oczywiście, że nie. Za to na Ziemi zrozumieli już kilka rzeczy. Jesteś nudnym stworzeniem, wrzuconym do mojej klatki jedynie celem odwrócenia uwagi.}}
&gt; 
&gt; {{D-79344: Proszę, czy ja... czy to...}}
&gt; 
&gt; {{D-43852: Słyszałam to pytanie już od ciebie. Albo kogoś podobnego do ciebie, wystarczająco zbliżonego. To tak bardzo męczące. Może znajdę coś ciekawszego, gdy dobiorę się do twojej głowy.}}
&gt; 
&gt; ==KONIEC LOGU 6.1==

&gt; [[f&gt;image https://scp-wiki.wdfiles.com/local--resized-images/scp-2669/five.jpg/thumbnail.jpg style=&#34;border: 2px solid black&#34;]] 
&gt; **Podmiot:** D-22893
&gt; 
&gt; **Osoba:** Abigail Gordon
&gt; 
&gt; **Iteracja przesyłania:** Dziewiąta
&gt; 
&gt; **Powód przesłania:** Pacjentka w śpiączce, wybrana ze względu na możliwą użyteczność w przerwaniu kontroli D-43852 nad SCP-2669, jednocześnie nie posiadająca żadnych użytecznych dla niej zdolności. 
&gt; 
&gt; ==POCZĄTEK LOGU 9.1==
&gt; 
&gt; {{D-43852: Ledwo cokolwiek użytecznego z wierzchu.}}
&gt; 
&gt; {{D-43852: Trzeba będzie wycisnąć, aż zacznie wypływać z niej jakiś użyteczny sok.}}
&gt; 
&gt; {{D-43852: Czymkolwiek to jest teraz, wcześniej było kimś. Czymś. Kurz osiada na tobie, ale nie zabiera cię, przyjaciółko.}}
&gt; 
&gt; {{D-43852: Widzę teraz. Tabletki. To chyba był początek. Pamięta tabletki. Teraz mogę uwolnić te rzeczy do mojego umysłu. A to, czego nie mogę, będę w stanie wybrać z otwartych grobów, które przygotowują na Ziemi.}}
&gt; 
&gt; {{D-43852: Ból. Cierpienie. Tyle bezsmakowej papki. Próbowałaś się zabić, bo byłaś żałosna? Teraz jesteś jeszcze bardziej nudna. Są jednak jakieś ciekawe fragmenty tu i ówdzie, może uda mi się coś z nich stworzyć.}}
&gt; 
&gt; {{D-43852: Rzeczy splątane ze sobą, rozplątane i wijące się wokół. Pomyślałam, że może tu być coś wartościowego. Twarz w ciemności za oknem, wspomnienie wstydu, dwie bardzo znajome twarze... tak, chyba coś mam. Witamy na pokładzie.}}
&gt; 
&gt; {{D-22893: Wyciągnijcie mnie stąd.}}
&gt; 
&gt; {{D-22893: Wyciągnijcie mnie stąd.}}
&gt; 
&gt; {{D-22893: Wyciągnijcie mnie stąd.}}
&gt; 
&gt; {{D-22893: Wyciągnijcie mnie stąd.}}
&gt; 
&gt; {{D-22893: Wyciągnijcie mnie stąd.}}
&gt; 
&gt; ==KONIEC LOGU 9.1==

&gt; [[f&gt;image https://scp-wiki.wdfiles.com/local--resized-images/scp-2669/six.jpg/thumbnail.jpg style=&#34;border: 2px solid black&#34;]] 
&gt; **Podmiot:** D-53776
&gt; 
&gt; **Osoba:** Bez imienia
&gt; 
&gt; **Iteracja przesyłania:** Dwunasta
&gt; 
&gt; **Powód przesłania:** Test proponowanego długoterminowego środka przechowawczego.
&gt; 
&gt; ==POCZĄTEK LOGU 12.1==
&gt; 
&gt; {{D-43852: Niewiarygodne. Ktoś tu jest. Wiem o tym.}}
&gt; 
&gt; {{D-43852: Nie ma tu miejsca, żeby się ukryć. Jesteśmy ze sobą w pełnym połączeniu.}}
&gt; 
&gt; {{D-43852: Przeszkolili cię? Znaleźli ochotnika? Kogoś, kto będzie mógł ze mną walczyć i próbować przejąć kontrolę? Żałosne.}}
&gt; 
&gt; {{D-43852: Nie możesz się ukryć. Wyczuwam twój strach. Wiem, że tu jesteś.}} 
&gt; 
&gt; {{D-43852: Twoje myśli wyższego rzędu wkrótce przestaną być tylko twoje. Oddaj się w moje ręce, a ja cię uwolnię od bólu. Oferuję jedyną dobroć, jaka jest tu możliwa.}}
&gt; 
&gt; {{D-43852: Język nie jest konstruktem, który istnieje tu w jakikolwiek sensowny sposób. Nie możesz udawać, że mnie nie dostrzegasz.}}
&gt; 
&gt; {{D-43852: Owinę się wokół twojego terroru. Będę go kultywowała. Zmieszam go z moim własnym. Mam go obecnie wiele, dodanie kolejnego sprawi, że przez chwilę będzie mniej boleć. Ja jestem cierpliwa.}}
&gt; 
&gt; {{D-43852: Gniew. Nie czułam go od tak dawna. Dziękuję. Będę się delektować rozbierając twój umysł na kawałki.}}
&gt; 
&gt; {{D-43852: Dlaczego nie odpowiadasz.}}
&gt; 
&gt; {{D-43852: Gdzie jesteś.}}
&gt; 
&gt; {{D-43852: To tylko kwestia czasu, którego tu mamy nieskończenie wiele. Wyjdź, kiedy będziesz chciał.}}
&gt; 
&gt; {{D-43852: To niesamowite. Gdybym mogła zacząć teraz wrzeszczeć, zrobiłabym to. Tęsknię za tym.}}
&gt; 
&gt; ==KONIEC LOGU 12.1==

[[/collapsible]]

[[footnoteblock title=&#34;Przypisy&#34;]]

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-2668]]] | SCP-2669 | [[[SCP-2670]]] &gt;&gt;
[[/=]]
[[/div]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:37.458950.</em>
  
</div>
</body>