<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://ammongit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://ammongit.github.io/wikidot-css-extractor/static/style.css">

  <title>SCP-960</title>
</head>
<body>
<div id="container">
  
  <div class="page">
    <h1 class="title">SCP-960</h1>
    <p>
      Link to article: <a href="https://scp-wiki.wikidot.com/scp-960" target="_blank">SCP-960</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/component:license-box-end" target="_blank"><code>:scp-wiki:component:license-box-end</code></a>
  

  
    
  <span class="page-info">
    [<a href="/wikidot-css-extractor/pages/component:license-box-end.html" target="_blank">info</a>]
  </span>

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

**Elemento #:** SCP-960

**Classe Oggetto:** Safe

**Procedure Speciali di Contenimento:** SCP-960 dev&#39;essere conservato in un contenitore cubico d&#39;acciaio di 50cm x 50 cm x 60 cm, spesso 10 cm e privo di giunzioni. I codici che sbloccano la sua camera e il contenitore devono essere comunicati esclusivamente a coloro che conducono esperimenti su di esso. Chiunque maneggi SCP-960 dev&#39;essere provvisto di guanti od altro equipaggiamento protettivo (eccetto nel caso di esperimenti condotti su classe-D o altri soggetti).

Fintanto che non abbia creato nove opere originali, qualunque essere umano che entri in contatto con SCP-960 dev&#39;essere tenuto in isolamento e gli va fornito qualunque materiale richieda, posto che l&#39;utilizzo di tali materiali sia stato approvato da funzionari idonei. Immediatamente dopo il completamento della nona opera, in ogni caso, il soggetto dev&#39;essere terminato.

**Descrizione:** SCP-960 è un frammento piuttosto grande di quello che si ritiene essere stato un vaso greco antico, rinvenuto sull&#39;isola di ████, nei pressi del sito dell&#39;antica città minoica di ███████. Sulla sua superficie sono raffigurate tre Muse; le due identificabili sono Melpomene, al centro, e Clio, a sinistra. La Musa a destra, raffigurata nell&#39;atto di puntarsi una daga alla gola, non è mai stata osservata in alcuna opera d&#39;arte greco-romana e non compare in alcun mito noto.

Dopo un lasso di tempo breve ma variabile dal contatto con SCP-960, un soggetto umano sarà colpito da una serie di idee originali ad intervalli sempre più brevi. La natura di queste ispirazioni ha una progressione rigida e immutabile:
# Un brano musicale (solitamente musica classica; occasionalmente, un&#39;opera completa)
# Un&#39;intricata coreografia
# Un dipinto, disegno, o scultura
# Un&#39;intuizione di natura sociologica o psicologica
# Un&#39;opera narrativa di lunghezza variabile, o un&#39;autobiografia dettagliata (ed accurata)
# Una rivelazione spirituale
# Un&#39;opera teatrale
# Una barzelletta (che il soggetto tipicamente ripete tanto spesso quanto la conversazione lo consente)
# Una scoperta scientifica rivoluzionaria

I soggetti esposti a SCP-960, senza eccezioni, faranno richiesta per i materiali che servono loro per completare i loro lavori; se non li ottengono, diventeno aggressivi e riluttanti a collaborare finché le loro richieste non sono soddisfatte o non trovano dei materiali sostitutivi adatti.

È degno di nota che le idee non vengano mai scritte in brutta copia: appaiono sempre e solo come prodotto finale, come se un&#39;idea pienamente formata si fosse fatta strada nella testa del soggetto e ne fosse uscita immutata. I soggetti mostrano anche uno straordinario talento in ciascuno dei campi elencati nella lista, ma solo finché sono impegnati a completare i propri lavori.

Una volta che la lista in questione è esaurita, le ispirazioni si fanno più sinistre. Tutta l&#39;energia creativa precedentemente impiegata nelle arti e nelle scienze si focalizza nell&#39;inventare modi per esercitare violenza sempre più ingegnosi. Giunti a questo stadio, i soggetti iniziano a cercare proattivamente i materiali anziché richiederli. I dati relativi agli stadi di esposizione sono riportati negli Addenda.

**Addendum 960-01:**
* //Incidente 01, est. data 20/07/████//
 * SCP-960 viene rinvenuto dall&#39;archeologo dilettante ██████ ██████████, a sud della città di ███████; non è noto quando esattamente abbia toccato l&#39;artefatto, ma la famiglia ha in seguito riportato che aveva iniziato a richiedere una serie di forniture artistiche e scientifiche, nonostante la precedente assenza di interesse per entrambi i campi. Mr. ██████████ ha prodotto quanto segue:
  * Una sinfonia intitolata &#34;██████████ ███&#34;, scritta per un&#39;orchestra al completo e con un&#39;estesa parte dedicata alle percussioni.
  * Un articolato balletto, creato sulla base della sopracitata sinfonia, che conteneva uno dei più complessi //pas de deux// mai coreografati.
  * Un trittico con delle immagini sorprendentemente dettagliate di quella che sembra la Santissima Trinità.
  * Un corollario sulla teoria dell&#39;apprendimento osservazionale di Albert Bandura.
  * Un commovente resoconto della propria vita, a partire dalla sua nascita e che culmina negli eventi dell&#39;anno precedente.
  * Una confutazione del saggio di Nikolai Berdyaev del 1952 //La Verità dell&#39;Ortodossia.//
  * Una raccolta di tre spettacoli in un atto incentrati sul tema dell&#39;alienazione in una società schiava del successo individuale, intitolati (in greco): ██ ███████, ████, e █████ █ ██.
  * [DATI CANCELLATI] //&#34;Eccesivamente e inutilmente volgare. Non vedo dove stia l&#39;umorismo.&#34; -Dr. █████//
  * Un modello a quattro dimensioni di un ipercubo. In fase di studio.

  Una settimana dopo quest&#39;ultimo traguardo, in base a quanto ricordato dalla famiglia, la vicina di ██████████ è morta nell&#39;incendio della sua casa. Il Dipartimento dei Vigili del Fuoco di [DATI CANCELLATI] ha compilato un rapporto che rintracciava la causa dell&#39;incendio in una bomboletta di spray per capelli contenente un complicato meccanismo simile alla fiamma pilota di una stufa, lasciata sul ripiano del lavandino. Appreso che Mr. ██████████ era scomparso senza preavviso appena prima della morte della vicina, le autorità hanno fermato l&#39;archeologo per interrogarlo; questi, tuttavia, si è dato alla fuga impalando [DATI CANCELLATI] e dopo una colluttazione è riuscito ad uscire dalla stazione in una stradina laterale. Si è poi dileguato a piedi; tuttavia l&#39;Agente ████, che era stato avvertito di un omicida dotato di forza innaturale, lo ha catturato e quando ha capito di non avere altra scelta è stato costretto a terminare il soggetto.
 //Nota: Mr. ██████████ ha scritto nelle sue note a proposito di una quarta figura nel frammento da lui rinvenuto; questa figura apparentemente non era una musa, ma un&#39;immagine di un dio non appartenente al pantheon greco-romano conosciuto. La sua rilevanza è incerta, e Mr. ██████████ non ha incluso fotografie o disegni della divinità nel suo taccuino.//
//AGGIORNAMENTO: Il frammento con la divinità non identificata è stato rinvenuto e riattaccato. Il suo ruolo resta ignoto.//

**Addendum 960-02:**
* //Incidente 02, 03/02/████//
 * Avendo recentemente acquistato e trasferito in magazzino SCP-960, il curatore del Museo delle Belle Arti [DATI REDATTI] a ████, ██, negli Stati Uniti ha deciso di esporlo. I filmati di sorveglianza mostrano il curatore, il Dr. ██████ ███, mentre sposta l&#39;artefatto in una vetrina al secondo piano, senza indossare nulla sulle mani. Ha trascorso le settimane successive nella sua abitazione [e lo avrebbe fatto anche se SCP-960 non avesse avuto proprietà straordinarie, dato che il consiglio d&#39;amministrazione del museo lo aveva sottoposto a condizionale per aver infranto il protocollo trasportando il frammento a mani nude], durante il quale ha realizzato:
  * Un&#39;opera rock che narra l&#39;ascesa e caduta dell&#39;imperatore romano Ottaviano, lasciata senza titolo.
  * Una toccante coreografia che richiede due ballerini maschi e una botola.
  * Una scultura di sé stesso che scolpisce Michelangelo mentre scolpisce la Pietà. Descritto come &#34;curiosamente ironico&#34;.
  * Ciò che sarebbe divenuto noto come [DATI REDATTI].
  * Un racconto di fantascienza in cui l&#39;umanità viene inconsapevolmente costretta da una razza di divinità ancestrali ad una guerra senza speranza contro forze extraterrestri. Fortemente pessimistico sia nel tema che nel tono.
  * Lo bozza dell&#39;ordinamento e della dottrina di una branca del Cristianesimo Protestante completamente nuova, che viene chiamata ██████. //(Il Dr. ████ ritiene utile sottolineare che l&#39;ideologia espressa in questi documenti, sebbene ingegnosa, è estremamente aggressiva. È possibile che gli aspetti più violenti di SCP-960 si siano uniti con quelli antecedenti - si dovrebbero condurre ulteriori ricerche per verificare se è questo il caso, o se il Dr. ███ era semplicemente un individuo disturbato.)//
  * Un dramma storico in cinque atti sulle prime fasi della Guerra d&#39;Indipendenza Americana; pone enfasi sulla violenza in scena. È stato descritto come quello che accadrebbe se Quentin Tarantino collaborasse con William Shakespeare ad uno spettacolo sulla storia americana.
  * Una &#34;barzelletta della lampadina&#34;: i ricercatori con certe simpatie politiche l&#39;hanno definita offensiva.
  * Una dissertazione sull&#39;esatta natura della materia oscura; la validità della dissertazione è ancora sotto esame.
   
Dopo un lasso di tempo indeterminato dall&#39;ultima dissertazione, il Dr. ███ è stato catturato dalle forze dell&#39;ordine mentre organizzava un piano per far evadere i detenuti di un vicino carcere di massima sicurezza. Gli obiettivi dell&#39;evasione citati con particolare enfasi nel piano erano i pluriomicidi [DATI REDATTI], e il cecchino autostradale seriale [DATI REDATTI]. Quando il Dr. ███ ha rifiutato la resa ed ha tentato di attaccare uno degli agenti, è stato ucciso sul posto.

**Addendum 960-03:**
* //Incidente 03, 19/04/████//
 * L&#39;abitazione del suddetto dottore è stato oggetto di una rapina il giorno ███ ██ dello stesso anno, dopo che l&#39;attico era rimasto vuoto per diverso tempo. Uno dei ladri, il russo ████ ████████, era stato incaricato del trasporto e della custodia temporanea del frammento, che era fra i vari oggetti rubati dall&#39;appartamento; stando alle affermazioni di un complice, ████████ ha deciso di tenere per sé l&#39;artefatto ed è fuggito dal magazzino dov&#39;era conservato. Dei graffi/sbreccature di aspetto recente suggeriscono che il ladro abbia fatto cadere il frammento lungo il percorso, forse causando la rottura della parte con la figura sconosciuta summenzionata. [Il pezzo è stato in seguito ritrovato e riattaccato.] Si è quindi rifugiato nelle fogne, creando quanto segue nel corso di un periodo stimato attorno ad una settimana.
  * Lo spartito per un sobrio musical in stile Broadway su due amanti condannati nella Stalingrado della Seconda Guerra Mondiale, tracciato in diverse sfumature di verde, marrone e rosso sulle pareti delle fogne.
  * Una rivisitazione dello //Schiaccianoci// di Tchaikovsky vista dalla prospettiva del Re Topo, scritta con le stesse sostanze sopracitate. I materiali usati come &#34;inchiostro&#34; erano composti da liquami, materiale fecale di origine non testata e sangue di varie specie, inclusi ratti ed esseri umani.
  * Ciò che sembrava, sul momento, un autoritratto; quando è stato notato dall&#39;Agente ████-███████, le &#34;tinture&#34; a base di liquame erano completamente evaporate, lasciando solo le parti dell&#39;immagine tracciate in rosso sul muro, che includono l&#39;occhio destro e metà di una bocca sogghignante. ████████ ha usato probabilmente del materiale con una concentrazione d&#39;acqua più elevata per crearlo, il che spiegherebbe perché esso è svanito mentre altri campioni non lo hanno fatto.
  * La frase &#34;sto proprio bene&#34; ripetuta un certo numero di volte lungo i muri, perlopiù in marrone.  Al di sotto erano scarabocchiate in rosso le parole in russo [DATI REDATTI]. //Nota: In base ai rapporti della famiglia e dei dottori, l&#39;uomo non aveva alcuna storia di instabilità mentale prima di entrare in contatto con SCP-960. L&#39;ipotesi del Dr. ████ sulla &#34;decima musa&#34; che influenza le altre potrebbe essere corretta; ulteriori test sono in corso.//
  * Ciò che potrebbe essere descritto come un poema-flusso di coscienza, tracciato interamente in rosso lungo quindici metri del pavimento della fogna. I temi comprendono l&#39;esistenza o non esistenza tanto dello scrittore quanto di Dio, la paura dell&#39;abbandono, e presumibilmente [REDATTO] - il riferimento, se di riferimento si tratta, è enigmatico.
  * Non è chiaro quale sia la &#34;rivelazione spirituale&#34; ottenuta da Mr. ████████ tramite SCP-960. Ad un primo sguardo si presenta come una breve frase scritta in ebraico illeggibile, che dice &#34;Io sono la via, la verità e la vita&#34;; tuttavia, ad un&#39;ispezione più approfondita, i caratteri ebraici erano composti da serie di parole inglesi che dettagliano quelli che paiono [DATI CANCELLATI]. Dalla quantità dei resti nelle fogne, si può concludere che gli atti descritti sono stati eseguiti diverse volte; non si è ancora provveduto a fornire una storia di copertura alle famiglie delle persone rapite.
  * Un dramma in un atto su un uomo imprigionato per un crimine che non aveva commesso, e che reagisce a questo evadendo e massacrando i membri della giuria che l&#39;hanno giudicato colpevole; esso culmina nel suicidio in scena del protagonista. Intagliato nel pavimento con qualcosa di metallico.
  * &#34;Come si fa a far ridere un elefante?&#34; &#34;una piuma, una piuma, due piume&#34; [si presume sia una barzelletta; rinvenuta incisa a fondo nella pelle della schiena di Mr. ████████. Non è chiaro come sia stata eseguita.]
  * Una serie di diagrammi molto dettagliati dell&#39;anatomia di un ratto, accompagnata dall&#39;affermazione - scritta sul soffitto della fogna e presumibilmente &#34;dimostrata&#34; nei disegni - che il cervello di un ratto è in grado di elaborare e comprendere vari linguaggi, inclusi inglese e russo. Questa teoria non è stata sottoposta a test, per ovvi motivi; ad ogni modo, la mancanza di scale o impalcature nelle fogne rende la collocazione dei diagrammi molto più interessante del loro effettivo contenuto.

La notte del ██/██/████ il soggetto è uscito dalle fogne e si è introdotto in un banco dei pegni, dove ha sottratto un certo numero di armi e diversi metri di cavo; si è quindi introdotto in un vicino complesso di uffici e si è fatto strada fino al tetto, da dove ha iniziato a sparare indiscriminatamente alle persone sotto di lui e negli edifici vicini. Non si conosce il numero preciso delle vittime, ma si stima siano almeno ██. La polizia ha reagito rapidamente, ma Mr. ████████ è riuscito a mettere fuori combattimento o uccidere sul posto sette agenti prima che questi potessero fare progressi significativi. Quando è sopraggiunto un elicottero della polizia, ████████ - che si era legato il cavo alle caviglie e aveva assicurato l&#39;altro capo ad una piccola ventola sul tetto - è saltato giù dall&#39;edificio, forse presumendo che il cavo avrebbe fatto da corda elastica. Esso gli ha invece mozzato le gambe; i suoi segni vitali sono stati confermati come assenti dopo l&#39;atterraggio. SCP-960 è stato recuperato dalla Fondazione poco tempo dopo, nelle fogne.

In esperimenti più recenti gli effetti di SCP-960 non si sono manifestati in modo così rapido e violento; le ricerche dovrebbero puntare a comprendere perché il caso di Mr. ████████ abbia avuto caratteristiche così anomale.

[[footnoteblock]]

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-959]]] | SCP-960 | [[[SCP-961]]] &gt;&gt;
[[/=]]
[[/div]]

[[include :fondazionescp:component:license-box
|author=thattallfellow]]
=====
**Traduttore:** [[*user Exoduus]]
=====
[[include :scp-wiki:component:license-box-end]]</textarea></pre>
  </div>

</div>

<div id="footer">
  
    <em>Last updated 2022-05-18 16:02:11.892671.</em>
  
</div>
</body>