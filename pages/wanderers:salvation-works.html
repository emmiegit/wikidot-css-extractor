<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://ammongit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://ammongit.github.io/wikidot-css-extractor/static/style.css">

  <title>灵宝洞真太上救苦妙经</title>
</head>
<body>
<div id="container">
  
  <div class="page">
    <h1 class="title">灵宝洞真太上救苦妙经</h1>
    <p>
      Link to article: <a href="https://scp-wiki.wikidot.com/wanderers:salvation-works" target="_blank">灵宝洞真太上救苦妙经</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>#page-title{
text-align: center !important;
font-size: 150%;
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>font-size:150%;</code></pre>
        </li>
      
        <li>
          <pre><code>center no-repeat ; float: center; border: solid 1px #C0C0C0; padding: 10px 15px; box-shadow: 0 1px 3px rgba(0,0,0,.2);font-size:100%;</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki-cn.wikidot.com/theme:black-highlighter-theme" target="_blank"><code>:scp-wiki-cn:theme:black-highlighter-theme</code></a>
  

  
</li>
      
        <li>
  
  

  
    <a href="https://scp-wiki-cn.wikidot.com/theme:dustjacket" target="_blank"><code>:scp-wiki-cn:theme:dustjacket</code></a>
  

  
</li>
      
        <li>
  
  

  
    <a href="https://scpsandboxcn.wikidot.com/etinjat-wanderers-bhl-css" target="_blank"><code>:scpsandboxcn:etinjat-wanderers-bhl-css</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]
[[include :scp-wiki-cn:theme:black-highlighter-theme]]
[[include :scp-wiki-cn:theme:dustjacket]]
[[include :scpsandboxcn:etinjat-wanderers-bhl-css]]
[[module CSS]]
#page-title{
text-align: center !important;
font-size: 150%;
}
[[/module]]
++ 众妙.洞真部.本文类.灵宝洞真太上救苦妙经
&gt; 《众妙》之藏，总涵洞真、洞玄、洞神之三洞，为三天之秘妙，万法之元始，旷劫以先，天真示传
&gt;
&gt;  本文类总叙三洞说演，弘於玄德，体乎自然，含妙道，隐仙品，利乐群生，无量度人
&gt;
&gt;  底本出於《众妙道藏.洞真部.本文类》三百二十六卷，今藏於琅嬛福地藏书阁

++++ 灵宝洞真太上救苦妙经
尔时，以空玄真化之年，[http://scp-wiki-cn.wikidot.com/system:page-tags/tag/pangloss#pages 玄清慈仁常应救苦天尊]，於妙明丹禅国土，芳骞莲华之园，与诸天仙众、帝君神王九千亿数，坐於玄宛台上、妙明云中，持清静心，说众妙门，体若琉璃，虚无自然，见此国土中一切城池山川，色如正金，巍若山岳，华盖上覆，地生宝莲，香气馥郁，叶如碧玉，丹霄腾云，洞章自成。

时空玄至化之年，妙道自兴，玄元应真，诸天世界，无极刹海，十方三界，五老五帝，九天圣众，玉清列真，天龙鬼神，闻此法会，叹世希有，悉至於梵禅国土，芳骞之园，举神通力，一刹那中，乘空而至，现殊胜相，遥诣天尊，登於座前。

尔时，天尊即升七宝师子之座，威神周备，妙颜辉邈，远睹尘劫，静观至道，若经良久，亦在少顷，身放九色微妙之光，光中自然化现无量道境，又诸道境之中现十方国土，於一一国土之中现恒河沙数梵刹，又复令诸梵刹化百千万亿世界，一一世界复化无量道境，使诸圣众，登於其中，各复本位，左右罗列，怡然自明。

法会众中，有一真人，号曰郁玄，夙听正法，圣慧正直，道德清胜，万神所仰，自座而离，执笏正冠，长吟步虚，复叩於丹阶之下，泣泪沾衣，奏天尊言：“臣昔闻玄，禀道学仙，蒙福受庆，升入九天，身离苦海，上居福堂，超於三界，虽证此位，未敢妄恃，阳九百六，尘劫如轮，三途五业，万苦如海，轮回展转，报对升沉，九幽长夜，苦魂陷焉，未审是何业故，致此烦恼？见此苦厄，虽甘露香食，亦如垢土，虽玉京金阙，尚如陋室，惟愿天尊，以大慈力，为众阐说，救苦拔罪。”

天尊告郁玄曰：“汝今所言，心大慈悲，是真道心，汝当还座，安神静听，吾今於此，为诸天圣众说此妙经，救苦解冤，济赦苦魂，开陈因缘。”遂与无鞅仙真、诸天神王，放大光明，洞照十方世界、九幽地狱，明曜虚空，下照酆都，万籁俱息，灼然身光，无幽不烛，见无极众生，流於苦海，沉著爱河，执於生死，身缚轮回，因缘暗昧，报对展转，烦恼妄想，牵於六欲，忧怖身心。

又见诸天福堂之中，善男子、善女子，逍遥自在，欣然欢乐，身超轮回，福庆无量，天寿悠久，衣金玉之宝帔，餐天厨之琼果，身无秽垢，体无病尘，万香具备，惠智普证，殊胜自足，善功修德，不入恶道，故证上乘，名录紫宸，升入上清，心神泰定，魂魄安宁，施至善行，证无为果，神王随形，五帝从游，获清静觉，断烦恼根，除妄想苦，得生净土，不复轮回，世为真仙，无苦无劫，无罪无愆，亿劫永真，神光焕奕，万天非遥。

天尊共无鞅圣众，最后下眄九幽地狱，见二十四数之狱，流火炎洲，炉炭镬汤，万丈刃山，地生荆棘，水泉枯焦，鼓风臊涬，色如黑泉，裂鬼五身，风刃戮戮，考邪万形，解妖百肢，剑树森罗，上盘毒龙，七首十角，口吐毒焰，浊气煞天，发烦恼昧、痛苦昧、悲懊昧、痴毒昧等一切恶妄摄诸地狱无有止熄，九秽之傀，攫鬼食尸，复见大鬼，身长千仞，面青发赤，口如鸟喙，利锐如刃，驾风雷之火车，回往於狱门之间，轮携风火，焚魂焰魄，所至地狱，唤叫不穷，或有饿鬼持刀斧兵镢，屠骨激肤，嘘呵浊烟，冰戟霜刃，霹雳化枪，密云骤雨，雨珠若雹，雷声火翳，下击鬼群。

天尊告诸仙众曰：“无始劫来，因心受念，十方众生，因业缘对，致诸烦恼，无有休停，牵於妄相，滞於方寸，色身五浊，六根蒙昧，如陷火宅，迷失真道，各逐於宿命报对，困於无明之室，罪夭算折，憍慢贪嗔，随有报应，升沉通滞，若存若灭，盛苦如焰，妄根如尘，六道如轮，七欲如毒，弥覆本心，离失本我，无常无恒，恐畏惊怖，苦海无崖，亿劫无畔，以是因故，难证长生，难得解脱，劫运几何，生灭不休，轮回转度，六道数过。”

“亦有众生，身心清静，不履恶道，不入妄昧，谦让随真，秉行众善，慈敬仁信，施济世人，心自慈悲，少私寡欲，行贤德事，常修妙行，一一善功，自得福报，魂神安泰，司命储算，在世长寿，在天永年，一切厄难，皆俱消灭，延生保神，真文救度，拔离三途，升入福堂，得享道果，不入酆都，不经北阴，东华授箓，三天盟威，金阙注名，落灭恶根，湛然寂静，无所执迷，永不退转，玄元应感，进於仙品，福德无量，天人共钦。”

“北酆九幽，罪业因缘，有诸罪人，贪嗔嫉妒，愚痴混蒙，由於苦海，沉溺妄身，轻慢憍纵，恶口枉言，妄生是非，曲谄屈离，呵骂无度，堕诸邪见，六贼据身，烦恼来扰，不慜不慈，谤毁贤德，弃贤即凶，伪妄诈瞒，三途五苦，八厄九灾，牵缠六欲，自造恶业，受报於身，不修善缘，横殃自至，堕於地狱，九幽苍冥，血湖浊泥，金槌刀兵，死生无常，无间苦难，罪报祸害，沉沦苦痛，千愆缚心，一入三途，无由超度，万劫难离。”

郁玄真人闻此诸因，复整衣冠，於丹阶玉陛之下，焚香散华，稽首天尊，又奏言：“自臣证道以来，见诸生死因缘，烦恼忧怖，经劫亘久，於兹三界，十方诸天，轮回升沉，生死展转，又复生有六贼，窃人清静，劫夺善法，迷妄六根，又复生有五苦，如彼火轮，无有休停，不得自在，五阴炽盛，又复生有九煞，惑人心神，败人学道，上游诸天，惟愿天尊上圣，救苦解厄，拔度三途，照真法炬，洞曜长夜，施真法慈，开明三景，救护群品，上证大乘，愿垂慈济，迁拔三途，承甘露味，仰荷玄恩。”

是时，救苦天尊共十方诸天大圣，皆同称善，发悲慜心，天尊复告郁玄言：“若有众生，遭苦遭厄，吾当救之，吾今於此，为汝宣说此经，即是《灵宝洞真太上救苦妙经》，解诸因缘，下度三途，昔於百千亿劫之先，吾号大慈仁师，功行无穷，神通无量，寻声赴感，於三十六天之上，玄都玉京之中，为诸仙众，说此妙经，真禁圣秘，三洞至真之妙章，大梵之炁，具此真文，盟天以传，遇有至人，万劫一示，今而传汝，子当谛听。”

天尊即於虚无之上，存坐七宝师子之台，手垂青空灵漠之柳枝，金容玉相，目观三界，掌挈琉璃净世之宝瓶，遍恢甘露，度济幽魂，眉中复现十方梵刹，丹阙仙都，羽郭城邑，纤毫无漏，城中楼阁，覆有璎珞，一一璎珞，流张庆云，一一庆云，复生光明，明晰三界，如彼玄鉴，复放三十二色纯阳之光，於此光中，各出见无量天尊於苦魂之前，竖大法幢，覆大法云，出大法音，震大法鼓，复於此天尊妙相，显恒河沙数世界於一一地狱之前，告诸仙曰：

“九幽之炁，三恶之业，中成北酆，陈诸地狱，孽罪空亡，宿业报应，生此诸苦，无有休歇，譬如孽镜，一切罪魂，能聆此经，虔敬三宝，发善缘心，修证功德，自离地狱，三途五苦，故得解脱，诸业由心，念生六欲，涤净一心，自能破荡酆都，铁围倾颓，静照一念，则万神朝礼，升入妙有，刀山铁树，化为骞林，血湖黄泉，化为莲华，此经功德，普度天人，不可思议。”

郁玄真人问曰：“臣游天中，徧观十方，火宅千尺，苦海万丈，下见九幽，地狱万重，数如微尘，以何缘故，皆得救度？”

天尊告曰：“万亿劫先，千百天上，吾化无穷，徧满十方，与[http://scp-wiki-cn.wikidot.com/wanderers:the-one-nothingness 帝]同圣，教化万灵，上为太上道君，中为太乙天尊，下为妙行真人，随方显教，历劫亘弥，威神无碍，瑞光无极，应化自然，化为亿千，聚为妙一，吾为三洞之宗、至道之炁，处空玄而显教，聚妙无之道体，摄邪正真，上极九天，接引善士，登於南宫，下彻九地，无鬼不伏，无幽不度，炼形往住，朽骨更生，孤魂受身，子当谛知，至善如日，放无量光，洞照一切。”

是时，十方神王、仙官功曹齐声诵十方救苦天尊之号曰：

上方[http://scp-wiki-cn.wikidot.com/wanderers:the-travel-notes-of-qingming 青华妙严太乙救苦天尊]，青华长乐之界，七宝妙严之宫
东方至真高玄上乘庆福天尊，至真高玄之界，太霞华盖之宫
西方妙有洞神至仙万寿天尊，妙有洞神之界，玄天万寿之宫
南方炼形度魂无上朱陵天尊，太极延康之界，朱陵南明之宫
北方应道合虚玉皇上灵天尊，赤明度景之界，大罗至有之宫
东南慈悲应感重玄九阳天尊，青玄全真之界，太一上圣之宫
东北高上玉宸无量度业天尊，空玄上景之界，紫宸天纪之宫
西南济幽拔亡玉宸太玄天尊，元幽曲垂之界，琼皓飞虚之宫
西北回仙洞梵大慈金阙天尊，九虚乘天之界，金阙玉京之宫
下方太微延算大悲虚皇天尊，后圣三华之界，妙觉无等之宫

郁玄稽首於天尊座前，复问曰：“正道兴化，万魔皆伏，不审由何因缘，绝恶阐善，摄邪破妄？”

天尊告曰：“至道之要，真戒守之，清静持之，戒有道品，九玄九戒，科曰太真，亦有上品，天仙之戒，金阙天门，亦有中品，地仙之戒，飞仙通神，亦有下品，初证之戒，蜕凡长存，此四道戒，威盟三界，一切仙真，无不由戒守心，由善破恶，善功未修，恶业焉除？正真未勘，焉荡众妄？吾今告汝，汝当铭心。”

“初证之戒，守心不妄，无犯众恶，一者行不罔怒，不妒不嫉，二者言不绮彰，语不憍纵，三者口不阴毁，辞无咒诅，四者身不淫邪，手不擅触，五者不贪不吝，积财於天，六者性不慢辱，不嫌不恨，七者目不窥邪，眼不睹妄，八者耳不妄闻，鼻无妄嗅，九者不相残戮，不造杀业，十者不偷不盗，不肆六欲，守此十戒，弃恶绝邪，神形俱明，五脏安宁，世世享福。”

“地仙之戒，至法戒文，太上所授，凡诫十二，一诫清心存善，二诫静念照神，三诫勤行善功，四诫重德敬信，五诫坚固道心，六诫保养福慧，七诫不染六根，八诫一切念正，九诫洁身离垢，十诫愿度众生，十一诫恒久持善，十二诫意愿慈悲，此十二诫，有得律戒之始也，诸善常存，由戒守心，道炁涤荡，能持之者，真灵入仙，常持不退，南宫度形，列仙於天，可授金箓。”

“天仙之戒，元始传诰，天人所习，正真之戒，三洞之阶，五帝戒文，东方青帝之戒，普度十方，造化万有，静运天地，中和神明，慈悲覆载，西方白帝之戒，馘魔诛邪，消厄终劫，保镇命祚，上禳三灾，朗彻威神，南方赤帝之戒，保举学仙，愿度有情，度人无量，游察十方，辅人善道，北方黑帝之戒，度幽拔亡，炼度亡魂，下救九幽，开示群迷，解脱苦根，中央黄帝之戒，清静念道，愿得正真，证得法门，信礼三宝，世为仙真，此戒尊妙，入於妙有，紫府录名，升入上清，诸天皆敬，下济众生，功德无量。”

“至道之戒，九天真文，五方垂光，焕曜万天，书於紫简，目不能睹，无上正见，妙法之藏，夫道戒者，体於妙无，合於清虚，归於妙本，洞照道心，无所逐求，亦无所念，绝有绝无，绝此有无，了明妙音，致圣守心，惟一自然，大善若虚，大妙若朴，不生不灭，不证不失，至真不妄，超脱浊劫，如玉京山，岿然无易，忘於色空，三界洞然，守此戒者，证道无上。”

郁玄闻天尊说此戒讫，心神怡然，信礼而拜，白天尊言：“天尊慈悲，慜救一切，今说真戒，灭诸恶业，三途九幽，蒙此湛恩，咸承慈力，今闻妙经，利益众生，如大法雨，增长善念，惠照群品，应心一念，下度诸天。”复作偈颂曰：

青华至玄天，无上灵宝尊，妙化无境际，应显如微尘，瑞光显慈相，九玄聚道身，千亿诸天世，救苦植善根，下破九幽狱，上引九天门，玄元体太无，道炁自然存，血湖生莲华，光明现赤文，剑树化骞林，慈悲济苦魂，空洞散梵云，日月皆停轮，七宝绽玉毫，庆云徊丹宸，亿劫常清静，高上集万神，妙哉洞真章，信礼皈至真。

志心朝礼，十方救苦天尊

志心朝礼，升天得道天尊

志心朝礼，宝旛仙幢天尊

//**灵宝洞真太上救苦妙经 竟**//

[[span style=&#34;font-size:150%;&#34;]][[collapsible show=&#34;◎ 笺 &#34; hide=&#34;● 笺&#34;]]
[[/span]]
[[tabview]]
[[tab 言]]
[[div style=&#34;center no-repeat ; float: center; border: solid 1px #C0C0C0; padding: 10px 15px; box-shadow: 0 1px 3px rgba(0,0,0,.2);font-size:100%;&#34;]]
救苦天尊应无穷，妙感瑞相证神通，
慈光徧满三千界，仙旛接引上南宫。
——《步虚.青华赞.洞玄调.救苦引》
@@@@
[[/div]]
[[/tab]]
[[tab 注]]
[[footnoteblock title=&#34;&#34;]]
@@@@
◎凡境：谓六欲未除，六根未净，生老病死，受诸染著，未有神通，存诸凡念，十方世界，皆属凡境。

◎北阴：谓幽冥也，或曰北酆，亦曰罗酆，酆都之山於幽冥之北，上有酆都鬼城，高广无量，万鬼所居，阴炁重结，山中有六洞鬼宫，魔王所治，山上有六天鬼门，六天魔王所居，山有七重，自下之上，一曰泰酆，泰酆冥绝鬼王所治，二曰丹酆，丹酆冥阴鬼王所治，三曰寂酆，寂酆泉曲鬼王所治，四曰煞酆，煞酆绝天鬼王所治，五曰天酆，天酆虚越鬼王所治，六曰极酆，极酆罗魔鬼王所治，七曰酆都，酆都六天鬼帝所治，山下有无量冥境，复有九重幽冥，一曰冥幽，二曰寂幽，三曰玄幽，四曰黯幽，五曰诡幽，六曰朱幽，七曰绝幽，八曰太幽，九曰九幽，此九幽并酆都之山，合谓北阴，隶於酆都大帝。

◎九幽：谓幽冥复下，下无复渊，黯无日月，中无光明，尘劫归之，列诸地狱，黑雾如雨，邪祟密细，径回周转，秽氛沉笼，妖尘蓬勃，正法不传，琼简不降，真文不示，万鬼千魔，滞止无明，铁围万仞，九者极也，幽者冥也，幽冥昏然，重阴之所，罪魂堕焉，即是地狱，人於世犯有诸罪，则鬼神记过於簿，三尸上奏於天，复犯无忏，罪业实大，天人所弃，则死入九幽，栖止地狱，众苦无量，难得解脱。

◎炼度：谓法师高功，宣黄箓仪，坛场立醮，设真法桥，接引苦魂，存想救苦天尊坐於七宝九色莲台之上，放百千亿光，九色毫茫，洞照幽冥，复有金童玉女，把九色离罗之幢，持五方灵宝之节，华盖庆云，彻开生门，以金光之焰，焚业炼形，度魂上升，玄元之炁，荡荡清灵，九天九阳，剪除邪精，令幽冥长夜之魂，消愆存善，恶根落灭，登入南宫。

◎劫运：天地气反，天气穷於纯阳，地气潜於太阴，阴消阳蚀，九地潜运，灵源隐形，谓之阳九，天厄也，天地气激，阴发阳盛，天气极於九阳，地气盛於至阴，万炁四张，岁星显相，谓之百六，地亏也，皆为小劫，小劫相运则邪秽灭种，剪除魔精，圣德方彰，五帝受命於金玄之馆，万神校定苍元之录，重修万运，使世自然，阳九百六之会，天地改度，六合冥一，阴阳归无，万炁泯虚，无复有物，谓之大劫，大劫相运则万象沦没，九炁推关於昆仑，三天录成败於紫宸，诸天奏生灭於帝宫，复定劫数，大劫之终，授命上真重开天地，否极泰至，劫数如尘，故曰尘劫，众劫之历，是曰劫运。

◎三途：或曰三涂，即三报之厄，一曰血途，谓妄行戮绝，身必殃祸，众炁不和，身遭杀伐，邪鬼逆乱，坠於血湖，是谓血途，二曰刀途，谓地狱之苦，铁树剑狱，刃山溟池，裂形割体，刀兵迭重，铁围列城，苦痛於身，故曰刀途，三曰火途，地狱之境，永火灼焚，焰如轮辇，油锅烹身，火柱缚体，即寒冰之境亦见众火炽盛如云，故谓火途，此三途者，九幽地狱之罪魂当受，万劫千世而难超离。

◎三界：谓欲界、色界、无色界之三界，二十八天，欲界者，自黄崖无明天至太曾焕郁天，下而复有凡境，欲界之人，六欲未净，触欲染着，六欲者，见、听、香、味、触、意六欲，净一欲而升一天，终而无欲，升入色界，色界者，自衡虚元上天至玄竺摩离天，色界之人，无求无欲，六根清净，尚有色见，生十八尘，十八尘者，高、远、大、广、住、离、去、来、上、下、东、西、南、北，净一尘而升一天，诸尘俱净，升入无色，无色界者，自太昙龙仪天至七皓帝微天，无色之人，无有色见，离诸色根，复有四相心识，洞观自然，合於真有，离色相识，升上一天，心识无量，契於真空，离有相识，升上一天，空无所空，湛然常寂，合於虚无，离空相识，升上一天，观无所无，无无亦无，离无相识，即升入四梵天，凡境之上，梵天之下，寿数极长，不免生死。

◎五苦：一苦谓有妄，妄如幻梦，不得清静，不见正真，沉於红尘，二苦谓无常，无常无定，流吹苦海，始终昧蒙，不得真常，三苦谓执欲，烦恼障见，六贼六欲，劫夺善法，如焰焚身，初不觉见，后而苦痛，四苦谓尽灭，生灭断续，成寿坏灭，如彼浮沫，刹那泡影，弹指俱灭，五苦谓著相，凡有所相，皆无定相，著诸色见，如覆尘垢，昧暗真身，此五苦者，亦名五毒，万苦之根。

◎六道：谓天道、修罗道、人道、畜生道、饿鬼道、地狱道之六道，亦曰轮回，谓六道如轮转回无停故，人於世修诸善功，虽有过愆，功则消之，善多罪少，转入天道，得生天人，升入色界，人於世造诸善业，然六欲分别，仍不免生死，善多欲盛，转入修罗道，升入欲界，得诸福报，人於世功过相齐，故复转入人道，归於凡境，此三道乐多於苦，谓三善道，人於世善功实少，恶业实多，痴於邪见，转入畜道，人於世贪著无度，窃盗淫荒，转入饿鬼，饮为烈火，食化铁岩，人於世嗔怒造杀，毁谤贤德，杀残行凶，转入地狱，坠於九幽，此三道苦多於乐，谓三恶道，此之六道，轮回展转。

◎六贼：谓色、声、香、味、触、法六尘，如六大贼，能劫夺一切善法、盗取一切善缘故，由眼、耳、鼻、舌、身、意而生喜、怒、爱、思、欲、忧六感，忧怖身心，於一相中，见诸分别，既生六感，即生染著，既生染著，即入苦痛，既入苦痛，即沈苦海，苦海万丈，爱河千尺，颠倒流浪，不归真境，侵扰道心，此非劫诸金银之财，实劫诸众生善法正见之财，使其迷於妄尘，如陷无明，又如遮覆妙觉无等之光，使诸众生，处於三界，如处无明虚室。

◎九地：谓凡境之下九重地垒，自上之下，一曰金刚风泽地，二曰天纲等觉地，三曰风择法门地，四曰罗浮焕霆地，五曰元虚皓闻地，六曰洞渊无维地，七曰水泽脂色地，八曰金琉丹钧地，九曰玄示无郁地，九垒土皇所治，上应於九天九帝，一一地下皆生水轮，水轮之下皆悬风轮，风水相擎，风轮回转，则振诸炁，水轮回转，则起密雾，炁雾相合，即为复下一地之穹天也，风有九色，故炁亦九色，水有九类，故雾亦九类，成於九穹，一曰丹穹，二曰青穹，三曰苍穹，四曰皓穹，五曰玄穹，六曰赤穹，七曰绛穹，八曰黄穹，九曰黑穹，玄示地之风轮下即为虚空，周运大梵之炁，悬此九地於虚无之中。

◎九天：谓大罗天之九重天境，自上之下，一曰梵昌玄奕之天，二曰妙明玉重之天，三曰无量梵禅之天，四曰元寂虚上之天，五曰混空文晾之天，六曰清皓帝祚之天，七曰完玄恢景之天，八曰落元穹极之天，九曰灵衡定庆之天，九天九帝所治，下应九垒土皇，不可穷极，不可思议，上无复天，中无复色，眇眇茫茫，转妙入道，道炁所化，上有玄都玉京，元始天尊所治，不历劫数，不经生死，谓道炁九重，成此九天，一曰应元，二曰辟非，三曰洞灵，四曰丹梵，五曰禅善，六曰上极，七曰度景，八曰离渊，九曰延真，无相无观，惟正法见。

◎紫府：谓紫宸之宫也，藏三洞之真文，九天之内秘，上天所宝，秘於紫宸，元始降敕，太上佥诰，毗邻东华，映於昆仑，左玄天一之君所主，东西华池，严玄二宫，九司五殿，三阁七城，所藏无数，难可穷尽，紫简琼文，金书天诰，上品玉诀，神仙之法，琳琅之经，紫宸之中诸宫，玄门秘要，道阶玉枢，无不包罗，亦为仙真之格，学道升仙，而诸天上书，三尸报名，奏诸功过，必先录於严玄宫中，藏於三千玉轴，万重秘禁，神鬼难侵，若有轻犯，风刀考身，永陷沉沦，如能奉受，身升仙品，命入长生，上千玉轴录善功无量，经劫长存，不落下土，又名太一左玄天一之榜，列於玉格，一格万卷妙经，中千玉轴录福德如海，经劫长久，不堕轮回，又名玉清妙存正上之卷，列於金格，一格千轴真经，下千玉轴录福善之大，经劫永远，不沉苦海，又名玄德高上九天之箓，列於银格，一格百章宝经，太幽众笈，瑶台诸籍，随世运度，救拔群生。

◎东华：谓东华之府也，太微东华帝君所居，贤乡妙胜琉璃幢世界海中央，有昆仑之山，四方四宫，东方琼霄玉宇之宫，西方灵霄鸿钧之宫，南方丹霄圣禅之宫，北方幽霄冥朗之宫，与四象相辅，谓天有四晨之星应於四象，上洞四天之阙，日月一度则天历一候，三千六百候为一周，九周则四星朗炁，振明寰宇，纯阳应发，荡荡灵炁，扫灭魔精，一宫复生九方境界，昆仑之山，三十六重，七十二岳，千亿重天，周绕庆云，方广无极，高阔无尽，神仙所居，无分昼夜，日月光明，朗照八极，不见有黯，亿劫常存，上承三十六天，下连九地九垒，中为东华之府，亦曰琅嬛之都，中有琅嬛福地之阁，总藏万经，七宝饰地，白玉为阶，琉璃为瓦，丹陛星帘，东华帝君主金书玉箓，混洞赤文，金阙后圣帝君所授，度人升天，凡人登仙，飞虚举形，首谒於东华帝君，次谒於西王母，得受仙位，后登於紫府，於琼简真文之上录名。

◎三天：谓三清天也，九天之炁，运於太元，生始青、元白、玄黄三炁，又名始冥太洞之气、元白皓阆之气、玄混微旷之炁，三炁相合，生成六炁，九炁相应，成於九天，即三清之天，一天复化二天，始青天化元白天、玄黄天，禹余天化太始天、玄穹天，大赤天生始离天、元成天，此三天亦谓高上三天，三清妙境，超冠三界，太清境有九仙，上清境有九真，玉清境有九圣，以上、高、太、玄、天、真、神、灵、至为列序，天中仙真，超脱亿劫，不生不灭，有无都绝，证清静境，三洞三宝尊神，皆治化其中。

◎七宝：谓白玉、炽金、真银、玛瑙、琉璃、赤珠、琥珀七等妙宝，白玉者，学道之心，如玉不染，六尘不着，炽金者，学道之意，如金坚固，焰炼不惧，真银者，学道之念，如是清灵，秽垢不覆，玛瑙者，道经师宝，贵於此宝，故以为喻，琉璃者，学道之身，如是清静，通明无瑕，杳冥混元，赤珠者，学道之体，如是赤子，不生邪见，含德甚厚，琥珀者，学道之用，如是祥和，无为不争，此七妙宝，见於道经，以喻尊胜玄妙，非独言有相之物。

◎大梵：谓先天妙有之祖炁，先天地生，动静自然，无色无相，无极无量，弥罗十方，玄辽深远，灵妙难穷，通贯虚无，永劫不息，祖劫之根，开明三光，造化天地，无所不化，虚通万象，不盈不虚，非有非无，潜运天地，徧入微尘，千亿诸天，周天法界，高而洞浮，皆因祖炁周回，行於太虚。

◎南宫：修真学道之士，功满得成，白日飞升，游行金阙，身得升仙，首登南宫，凡身受炼，即证仙品，紫府记功，太宸奏章，而举神游虚，长生久视，故太宸主登仙之事，或拔救亿曾万祖长夜之魂，醮仪炼度，皆蒙慈光，升入南宫，而诸天奏格，入於轮回，得生人道，生得福报，智慧开明，不复生死，不入幽府，超离欲界，此承虚之宫所主，承虚、太宸二宫，总曰朱陵南宫，隶於南极长生大帝。

◎三十六天：谓欲界六天、色界十八天、无色界四天、四梵天、三清天、大罗天，合三十六重天境，为凡境之上，圣真之所，初於虚无之先，禀妙一之理，洞虚之存，道炁化有九天，九天之炁，运於太元之体中，太元者，古之尊神也，朗敷太空，相构生始青、元白、玄黄三炁，复生三清之天，三清九天，此十二天相成，复生二十七天，应会校度，为三十六重天，自下之上，一曰黄崖无明天，二曰赤霄上恒天，三曰钧妙明度天，四曰离恨化神天，五曰清虚久灵天，六曰太曾焕郁天，七曰衡虚元上天，八曰太极华阳天，九曰无奕和空天，十曰齐玄何成天，十一曰帝正明觉天，十二曰宗曜落文天，十三曰缥庆恭华天，十四曰玉重聚虚天，十五曰禅极乐胜天，十六曰法翳空闻天，十七曰丹景皞游天，十八曰太成定观天，十九曰无等至骞天，二十曰微焕玄轮天，二十一曰太明霄善天，二十二曰龙度上正天，二十三曰元浮禁秀天，二十四曰玄竺摩离天，二十五曰太昙龙仪天，二十六曰玄无悲蓦天，二十七曰妙显无崖天，二十八曰七皓帝微天，二十九曰梵青无始天，三十曰洞神应罗天，三十一曰洞玄平劫天，三十二曰洞真翰梵天，三十三曰太清大赤天，三十四曰妙上禹余天，三十五曰清微始青天，三十六曰无上大罗天，三十六天帝所治。

◎十方诸天：谓玉京山上七宝之树，一枝化生一方诸天，八枝自然化生八方诸天，弥覆虚无，宝殿福堂，一曰东方贤明正真诸天，二曰西方妙德清静诸天，三曰南方殊胜无量诸天，四曰北方玄一上真诸天，五曰东南妙明至德诸天，六曰东北宝华真常诸天，七曰西南郁善福慧诸天，八曰西北丹禅正觉诸天，复有中央贤觉妙观诸天，上方无等真上诸天，合曰十方诸天，三十六天之上为福堂，善众所居，三十六天之下复为十方世界，众生所居，隶於十方无极飞天神王。

◎十方世界：谓十方诸天，通贯虚无，上为福堂，下复凡境，为十方世界之海，一曰东方宝光殊胜幢世界海，二曰西方娑婆摩尼幢世界海，三曰南方慧真文殊幢世界海，四曰北方菩提毗卢幢世界海，五曰东南摩诃须弥幢世界海，六曰东北尊胜牟尼幢世界海，七曰西南善光如来幢世界海，八曰西北莲华普贤幢世界海，复有中央贤乡妙胜琉璃幢世界海，下方忉利弥陀幢世界海，一一世界海中复有光明云，一切光明照耀无碍，一一光明云中复有宝积海，一切妙宝无量庄严，如是等不可计不可说转，是为一一香水海，一一香水海复生无量刹海，一一刹海复生无量世境，一一世境复生无量净土，如是等不可计不可说转，是为一一国土，如是等世界海、香水海、国土等复不可思议转，又复至不可说言，始为一世界种，一一种上复生莲华，徧满诸世界海，莲上生诸世界不可思议数，又此世界上复现十方世界海，谓芥子须弥也，又复以不可说数世界碎为微尘之数，又复於此微尘中现不可说数世界，又复为微尘数，始不及一莲中所生世界百千万亿之一，一莲之周复周匝百千亿重国土，一一国土间复有莲华生长，流浮香气，恒有变衍，分布十方，又此所言，不能及一世界海无量之一也。

◎玄都玉京：大罗之上，玉山上京，金阙天宫，眇眇道炁，难可寻详，谓玉京山之顶为玄都玉京，中有七宝琼阁，郁罗箫台，一一城台，上覆璎珞如网，楼阁城台间悉有宝泉，涌诸香水，香气徧覆十方诸天，山川如玉，琳华之树，高广华丽，非言可尽，冠於一切，上浮华盖，凝空洞玄，垂五色云，放九色光，上无星宿，惟诸圣身光，洞照此境，如昼分明，无有凡语，梵唱禅言，自然演化，劫初则元始道君於此传示真文，说演法门，故为上圣之境，亦无形色，超於万天，天中最尊，大梵之宗，万炁之始，与道同存，惟道炁也。
@@@@
@@@@
[[/tab]]
[[/tabview]]
[[/collapsible]]</textarea></pre>
  </div>

</div>

<div id="footer">
  
    <em>Last updated 2022-05-18 16:02:17.059974.</em>
  
</div>
</body>