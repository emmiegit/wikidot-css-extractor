<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-045-UA - Карамель та Морозиво</title>
</head>
<body>
<div id="container">
  
  <div class="page">
    <h1 class="title">SCP-045-UA - Карамель та Морозиво</h1>
    <p>
      Link to article: <a href="https://scp-wiki.wikidot.com/scp-045-ua" target="_blank">SCP-045-UA - Карамель та Морозиво</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/credit:start" target="_blank"><code>credit:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/credit:end" target="_blank"><code>credit:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include credit:start]]
**Стаття:** SCP-045-UA - Карамель та Морозиво
**Автор:** [[*user murzei_chaos]]
[[include credit:end]]

**Об&#39;єкт №:** SCP-045-UA

**Клас об&#39;єкта:** Евклід

**Особливі умови здержування:** SCP-045-UA-A та SCP-045-UA-B повинні зберігатись на ділянці 045 Зони UA-337. Суб&#39;єктів слід зберігати як співробітників з рівнем допуску 0, приписаних до дослідницької групи, якій присвоєно ідентифікатор GR045-UA. GR045-UA повинна складатись зі співробітників класу C з рівнями допуску 0 та 1 та/або класу D, які погоджуються співпрацювати з Фондом та виключаються з щомісячної ротації. Обов&#39;язками GR045-UA повинні бути малонебезпечні роботи, безпосередньо не пов&#39;язані з аномаліями. У разі необхідності дозволяється вигадати роботи, єдиною метою яких є зайняти SCP-045-UA-A та SCP-045-UA-B. Усі члени GR045-UA повинні мати рівень агресії до дітей не більше 2 за стандартною десятибальною шкалою Української Філії. Усі члени GR045-UA повинні отримати інформацію стосовно SCP-045-UA на рівні допуску 1/045-UA, або, за рішенням куратора об&#39;єкта, вище. Згідно з протоколом **Prot045ua-Cream**, GR045-UA повинна отримувати щоденно 15 кілограмів карамелі й 15 кілограмів морозива та, у разі активації аномальних властивостей SCP-045-UA, надавати їх суб&#39;єктам SCP-045-UA-A та SCP-045-UA-B.

Будь-які дослідження SCP-045-UA-1 та SCP-045-UA-2 можуть проводитись лише після отримання дозволу від куратора об&#39;єкта, призначеного співробітника з комітету з етики та з повним узгодженням плану проведення експерименту. У разі появи істот SCP-045-UA-I слід діяти за протоколом **Prot045ua-M**.

**Опис:** SCP-045-UA -- спільне позначення для двох суб&#39;єктів: SCP-045-UA-A (або далі //суб&#39;єкт 045-A//) та SCP-045-UA-B (або далі //суб&#39;єкт 045-B//) і пов&#39;язаної з ними аномалії.

//Суб&#39;єкт 045-A// виглядає як хлопчик віком 10-11 років, раніше відомий як [ПІБ ВИДАЛЕНО]. Примітною рисою //суб&#39;єкта 045-A// є відсутність правого вуха. //Суб&#39;єкт 045-B// виглядає як дівчина віком 8-9 років, раніше відома як [ПІБ ВИДАЛЕНО]. Примітною рисою //суб&#39;єкта 045-B// є відсутність лівого ока. Обидва суб&#39;єкти демонструють ознаки тривалого недоїдання. Більш докладний опис зовнішності //суб&#39;єктів 045-A// та //045-B// знаходиться у файлі **Add045-a4-ua**.

Протягом всього часу зберігання //суб&#39;єкти 045-A// та //045-B// не демонстрували жодних фізичних ознак дорослішання. До того ж, обидва суб&#39;єкти демонструють здатність регенерувати, хоча і не можуть, наприклад, відновити втрачені око та вухо, вилікувати рани, які знаходяться на їх місці та позбавитись від наслідків голодування. Судячи з усього, суб&#39;єкти володіють регенерацією до збереженого стану (check-point regeneration). Дослідження шлунків //суб&#39;єктів 045-A// та //045-B// виявило у них ознаки виразки шлунку зі слабкою кровотечею та аномальні біологічні структури, які позначені як SCP-045-UA-0. Ці структури кожного окремого суб&#39;єкта позначаються як SCP-045-UA-0A та SCP-045-UA-0B, або //новоутворення/отвори 045-0A// та //045-0B//.

Обидва суб&#39;єкти демонструють здібність та бажання вживати їжу в кількостях, які приблизно в 8-10 разів перевищують можливості людини відповідного розміру та ваги, при чому //суб&#39;єкт 045-A// віддає перевагу карамелі, а //суб&#39;єкт 045-B// -- морозиву, виражаючи до іншої їжі сильну відразу (аж до блювоти в разі примусового годування), хоча, суб&#39;єкти й можуть вжити інші солодощі, якщо їх суцільна вага становить не більше 5-10% від ваги основної частини (наприклад, //суб&#39;єкт 045-B// може з&#39;їсти морозиво у шоколадній глазурі чи вафельному стаканчику). Після вживання денної дози, згідно зі словами суб&#39;єктів, їм &#34;набридають солодощі&#34;, хоча відчуття голоду залишається. Дослідження суб&#39;єктів (див. протоколи експериментів **Exp045ua-4** та **Exp045ua-5**) показало, що тільки невелика частина вжитої їжі засвоюється організмами суб&#39;єктів або виводиться природним шляхом з їх організмів; більша частина через SCP-045-UA-0 потрапляє в екстрамірний тунель, який позначено як SCP-045-UA-1 (SCP-045-UA-1 кожного окремого з суб&#39;єктів позначаються відповідно як SCP-045-UA-1A та SCP-045-UA-1B або //тунель 045-1A// та //тунель 045-1B//). Крім того, інші дослідження виявили, що шляхом переконання можна впевнити суб&#39;єктів за день добровільно з&#39;їсти їжі в 30-40 разів більше, ніж звичайні люди відповідного віку та ваги (див. **Exp045ua-6**), а у разі примусового годування -- принаймні в 120 разів більше (див. **Exp045ua-7**). При чому у подібних випадках вся зайва їжа буде зникати, вочевидь, потрапляючи до SCP-045-UA-1. SCP-045-UA-1 веде до екстрамірного простору SCP-045-UA-2 який є спільним для обох суб&#39;єктів (див. протокол експериментів Exp045ua-9/3 та Exp045ua-9/4).

Також припускається, що суб&#39;єкти можуть отримувати з SCP-045-UA-2 крізь SCP-045-UA-1 та SCP-045-UA-0 інші поживні речовини, які необхідні їм для підтримки життя та регенерації. Також припускається, що джерелом аномальних властивостей //суб&#39;єктів 045-A// та //045-B// є SCP-045-UA-2 або якийсь об&#39;єкт чи суб&#39;єкт, який знаходиться в ньому. Також припускається, що порушення зв&#39;язку суб&#39;єктів SCP-045-UA з SCP-045-UA-2 приведе до втрати ними аномальних властивостей. На сьогодні остаточна перевірка цих гіпотез залишається неможливою; за більш детальною інформацією звертайтесь до файлу **Add045-cfs.html**, для чого потрібен рівень допуску 3/045-UA або вище.
 
Окрім цього, суб&#39;єкти у стані голоду демонструють наступну поведінку. Якщо в межах прямої видимості //суб&#39;єкта 045-A// опиняється будь-яка інша людина (далі вражений суб&#39;єкт позначається як SCP-045-UA-H, або //суб&#39;єкт 045-H//), суб&#39;єкт починає рухатись у її сторону, після чого надасть //суб&#39;єкту 045-H// якусь &#34;допомогу&#34; -- від дрібної та корисної (наприклад, допомога у будь-якій справі, яку виконує той суб&#39;єкт) до безглуздої та навіть шкідливої, після чого потребує у якості &#34;подяки&#34; карамельні цукерки чи інший харчовий продукт, зроблений з карамелі. У разі якщо //суб&#39;єкт 045-H// не надасть //суб&#39;єкту 045-A// &#34;подяку&#34;, то протягом наступного тижня //суб&#39;єкт 045-H// загине через якийсь нещасний випадок. Якщо поруч з //суб&#39;єктом 045-A//, коли той ще не вжив денну норму їжі, немає жодної людини протягом інтервалу часу від 30 хвилин до 1 години, то він телепортується до найближчої людини.

//Суб&#39;єкт 045-B// демонструє аналогічну поведінку, але замість &#34;допомоги&#34; надає &#34;порятунок&#34;, що найчастіше виражається у штовханні від якоїсь загрози -- від справжньої на кшталт предмету, який раптово падає на місце, де знаходився //суб&#39;єкт 045-H// до цілком вигаданої; у деяких випадках &#34;порятунок&#34; несе шкоду на кшталт штовхання у яму, яка знаходиться поруч з суб&#39;єктом. Другою відмінністю є те, що //суб&#39;єкт 045-B// у якості &#34;подяки&#34; потребує морозиво. Експериментально виявлено, що для запобігання шкідливого ефекту SCP-045-UA на //суб&#39;єкт 045-H// маса &#34;нагороди&#34; повинна складати не менш 30 грамів.

[[collapsible show=&#34;+ Протокол інтерв&#39;ю Int045-e-ua: ПОТРІБЕН РІВЕНЬ ДОПУСКУ 2/045-UA&#34; hide=&#34;- Протокол інтерв&#39;ю Int045-e-ua: ДОСТУП НАДАНО&#34;]]
&gt; **Опитувальні:** суб&#39;єкти //045-A// та //045-B//.
&gt; 
&gt; **Запитувач:** д-р Василькова █.█.
&gt; 
&gt; ----
&gt; 
&gt; **Д-р Василькова:** Вітаю, мої чудові!
&gt; 
&gt; **SCP-045-UA-A:** Привіт!
&gt; 
&gt; **SCP-045-UA-B:** Привіт!
&gt; 
&gt; [МАЛОВАЖЛИВІ ДАНІ ВИДАЛЕНО]
&gt; 
&gt; **Д-р Василькова:** Розкажете мені про чаклуна, який дав вам ці можливості? Тоді ми з вами, як і обіцяли, підемо у парк на гойдалки.
&gt; 
&gt; **SCP-045-UA-A:** Ну...
&gt; 
&gt; **SCP-045-UA-B:** Він був такий великий!
&gt; 
&gt; **SCP-045-UA-A:** У нього три ока та чотири руки.
&gt; 
&gt; **SCP-045-UA-B:** Ні, п&#39;ять рук.
&gt; 
&gt; **SCP-045-UA-A:** Чотири! Я бачив.
&gt; 
&gt; **SCP-045-UA-B:** Ні, п&#39;ять! Я пам&#39;ятаю! І ще ріг збоку!
&gt; 
&gt; **Д-р Василькова:** Не сваріться, будь ласка. Розповісте сьогодні краще про те, як саме він дав вам ваші здібності.
&gt; 
&gt; **SCP-045-UA-A та SCP-045-UA-B:** //(мовчать)//
&gt; 
&gt; **Д-р Василькова:** Що він з вами зробив? Що ви з ним робили? 
&gt; 
&gt; **SCP-045-UA-A та SCP-045-UA-B:** //(мовчать)//
&gt; 
&gt; **Д-р Василькова:** Ви давали щось йому? Чи він вам щось дав?
&gt; 
&gt; **SCP-045-UA-A та SCP-045-UA-B:** //(мовчать)//
&gt; 
&gt; **Д-р Василькова:** Він вам робив боляче?
&gt; 
&gt; **SCP-045-UA-B:** Чаклун забрав [НЕРОЗБІРЛИВО].
&gt; 
&gt; **Д-р Василькова:** Можеш, будь ласка, повторити, моя красуня?
&gt; 
&gt; **SCP-045-UA-B:** Він забрав дідуся.
&gt; 
&gt; **Д-р Василькова:** Але чому?
&gt; 
&gt; **SCP-045-UA-A та SCP-045-UA-B:** //(мовчать)//
&gt; 
&gt; **Д-р Василькова:** Вухо та око ви теж через нього втратили?
&gt; 
&gt; **SCP-045-UA-A та SCP-045-UA-B:** //(мовчать)//
&gt; 
&gt; **Д-р Василькова:** Так, попереднього разу ви сказали, що ви йому допомогли та врятували від...
&gt; 
&gt; **SCP-045-UA-A:** //(перебиває)// Чаклун сказав, що якщо хочеш щоб твоя мрія збулась, потрібно ще щось пожертвувати. Якщо ти хочеш отримувати подарунки не один раз, а кожного дня, треба самому щось заплатити.
&gt; 
&gt; **SCP-045-UA-A та SCP-045-UA-B:** //(мовчать)//
&gt; 
&gt; **Д-р Василькова:** Дякую.
&gt; 
&gt; **SCP-045-UA-A:** //(оживлено)// Тобто, я вам допоміг?
&gt; 
&gt; **Д-р Василькова:** Так, мій розумник! //(Надає суб&#39;єкту 045-A карамельну пластину)// І ти, красунечко, теж. //(Надає суб&#39;єкту 045-B два стакани морозива)//. А тепер, збирайтесь, як я й обіцяла.
&gt; 
&gt; ----
&gt; 
&gt;&gt; Вважаю, навряд чи ми зможемо багато витрясти з малих дурників. До того ж, водити їх кудись, як і конструювати фальшиві згадки, дуже затратно та небезпечно, а застосування більш жорстких методів допиту до розумних суб&#39;єктів, які вміють телепортуватись, може призвести до втрати контролю.
&gt;&gt; [[&gt;]]
&gt;&gt; - д-р Василькова
&gt;&gt; [[/&gt;]]
&gt; 
&gt;&gt; Підтримую. Хоча варто ще дочекатись професійного психолога, але отриманої інформації достатньо, щоб зробити деякі припущення. Сконцентруйтесь на біологічних дослідженнях.
&gt;&gt; [[&gt;]]
&gt;&gt; - д-р Менелакс, директор біологічного відділу Зони UA-337
&gt;&gt; [[/&gt;]]

[[/collapsible]]

----

[[tabview]]

[[tab Витяг з Exp045ua-5]]

**Витяг з серії експериментів:** Exp045ua-5

**Дата проведення:** ██.██.2016 - ██.██.2016 

**Мета:** Виміряння кількості їжі, яка засвоюється суб&#39;єктами //045-A// та //045-B// під час харчування.
 
**Протокол дослідження:** Протягом ██ днів суб&#39;єктам //045-A// та //045-B// надавалось декілька кілограмів їжі, при чому вони повинні були споживати її, сидячи на вагах. Нижче наведений фрагмент протоколу для ознайомлення відповідно введеному вами коду доступу: {{РІВЕНЬ ДОСТУПУ 2/045-UA}}

----

**Експеримент Exp045ua-5/1**
**Залучений суб&#39;єкт:** SCP-045-UA-A
**Залучені матеріали:** 5 кілограмів карамелі
**Хід експерименту:** //Суб&#39;єкт 045-A// сидить на пристосованих вагах. Поруч з ним на столі лежить 5 кілограмів цукерок та інших продуктів з карамелі. Показання зважування заносяться до протоколу; графік ваги прикріплено до версії протоколу, який доступно за запитом до куратора об&#39;єкта. Суб&#39;єкт проінструктований починати їсти за командою.  
**Скорочений протокол експерименту:**

**00:00:00** -  17,8 кілограма
**Примітка:** Суб&#39;єкт починає їсти.

**00:11:22** - 18,7 кілограма
**Примітка:** Суб&#39;єкт з&#39;їв 1 кілограм карамелі.

**00:16:00** - 19,0 кілограм 
**Примітка:** Суб&#39;єкт з&#39;їв 1,4 кілограм карамелі. На прохання суб&#39;єкта йому надана вода.

**00:23:36** - 19,6 кілограма
**Примітка:** Суб&#39;єкт з&#39;їв 2 кілограми карамелі та випив 0,5 літрів води.

**00:33:40** - 20,5 кілограма
**Примітка:** Суб&#39;єкт з&#39;їв 3 кілограми карамелі та випив 0,9 літра води.

**00:38:00** - 21,0 кілограм
**Примітка:** Суб&#39;єкт з&#39;їв 3,3 кілограма карамелі та випив 1,2 літра води. Приблизно з цього моменту спостерігається уповільнення швидкості поїдання суб&#39;єктом продукту. 

**00:47:12** - 21,4 кілограма
**Примітка:** Суб&#39;єкт з&#39;їв 4 кілограми карамелі та випив 1,5 літри води.

**00:49:11** - 21,5 кілограм
**Примітка:** Максимальна зареєстрована вага суб&#39;єкта під час експерименту.

**00:58:50** - 20,8 кілограм
**Примітка:** Суб&#39;єкт з&#39;їв всі 5 кілограмів та випив 1,8 літра води.

**01:00:00** - 19,5 кілограма

**01:10:00** - 18,5 кілограма

**01:20:00** - 18,4 кілограма
**Примітка:** Експеримент вирішено припинити.
-----

**Примітка:** Загальна вага осаду сечі та екскрементів, виділених суб&#39;єктом за наступну добу, складала приблизно 0,68 кілограма. Хоча аналіз екскрементів та сечі показав в них підвищену кількість цукру, але у них також була знайдена невелика кількість продуктів переварювання інших поживних речовин (див. додаток **Add045-5/1b**)

[[/tab]]

[[tab Витяг з Exp045ua-6]]

**Витяг з серії експериментів:** Exp045ua-6

**Дата проведення:** ██.██.2017 - ██.██.2017 

**Мета:** Дослідження процесу засвоєння їжі суб&#39;єктами //045-A// та //045-B// під час харчування.
 
**Протокол дослідження:** Суб&#39;єкти //045-A// та //045-B// вводились в стан сну, після чого їм вводилась їжа до шлунку, та проводились наступні спостереження. Нижче наведений фрагмент протоколу для ознайомлення відповідно введеному вами коду доступу: {{РІВЕНЬ ДОСТУПУ 2/045-UA}}

----

**Експеримент Exp045ua-6/2**
**Залучений суб&#39;єкт:** SCP-045-UA-B
**Залучені матеріали:** 1 кілограм морозива &#34;Пломбір&#34;
**Хід експерименту:** //Суб&#39;єкт 045-B// було введено в стан сну за допомогою медикаментів, після чого поміщено в апарат для проведення МРТ. До шлунку //суб&#39;єкта 045-B// введено шланг, через який на початку експерименту було введено розтоплене морозиво. Під час наступних 20 хвилин проводилась томографія шлунку суб&#39;єкту.

**Скорочений протокол експерименту:**

**00:00:00** - Початок експерименту. На зображенні можна побачити шлунок SCP-045-UA-B та SCP-045-UA-0B, який схожий на доброякісну пухлину. Також можна бачити декілька відростків SCP-045-UA-0B, які виходять за межі шлунку, деякі з них приєднуються до кровоносних судин, а інші -- до нервів.

**00:00:20** - Починається введення морозива у шлунок //суб&#39;єкта 045-B//.

**00:00:27** - //Отвір 045-0B// починає змінювати власну форму.

**00:00:55** - Введення морозива у шлунок суб&#39;єкта закінчено.

**00:01:02** - З цього моменту можна чітко побачити отвір у SCP-045-UA-0B, який, вочевидь, веде в екстрамірний простір. Екземпляр SCP-045-UA-0B починає поглинати введене морозиво через отвір.

**00:02:05** - Поглинання морозива закінчено.

**00:02:18** - //Отвір 045-0B// закрився.

**00:03:15** - //Отвір 045-0B// прийняв свою первісну форму.

**Додаток:** Безпосередньо перед та через 30 хвилин після проведення експерименту кров //суб&#39;єкта 045-B// була взята на аналіз. Порівняння двох зразків крові показало, що у другому присутня підвищена кількість поживних речовин, у тому числі таких, яких не має у введеному під час експерименту морозиві. За більш докладною інформацією звертайтесь до файлу **Add045-6/2b**.

[[/tab]]

[[tab Витяг з Exp045ua-8]]

**Витяг з серії експериментів:** Exp045ua-8

**Дата проведення:** ██.██.2017 - ██.██.2017 

**Мета:** Спроба потрапити у SCP-045-UA-1 крізь SCP-045-UA-0.

**Протокол дослідження:** Суб&#39;єкти //045-A// та //045-B// вводились в стан сну, після чого їм до шлунку вводилась їжа та ендоскоп. Після розкриття отвору у SCP-045-UA-0 ендоскоп слід було ввести до SCP-045-UA-1. Нижче наведений фрагмент протоколу для ознайомлення відповідно введеному вами коду доступу: {{РІВЕНЬ ДОСТУПУ 2/045-UA}}

----

**Експеримент Exp045ua-8/1**
**Залучений суб&#39;єкт:** SCP-045-UA-B
**Залучені матеріали:** 4 кілограми морозива &#34;Пломбір&#34;
**Хід експерименту:** //Суб&#39;єкт 045-B// було введено в стан сну за допомогою медикаментів, після чого поміщено в апарат для проведення МРТ. До шлунку //суб&#39;єкта 045-B// введено шланг, через який на початку експерименту було введено 1 кілограм розтопленого морозива. Протягом наступних 10 хвилин інші три кілограми морозива були введені до шлунку SCP-045-UA-B за ради підтримання SCP-045-UA-0B у відкритому стані. Одночасно у SCP-045-UA-0B був введений ендоскоп довжиною 5 метрів. Також проводилась томографія шлунку суб&#39;єкта.

**Скорочений протокол експерименту:**

**00:00:00** - Початок експерименту. На зображенні можна побачити шлунок SCP-045-UA-B та SCP-045-UA-B0.

**00:00:10** - Починається введення морозива у шлунок //суб&#39;єкта 045-B//.

**00:00:12** - SCP-045-UA-0B, присутній в шлунку //суб&#39;єкта 045-B//, реагує на присутність морозива. Зображення на ендоскопі підтверджує реакцію SCP-045-UA-0B.

**00:00:53** - Введення першого кілограму морозива у шлунок суб&#39;єкта закінчено.

**00:00:59** - З цього моменту можна чітко побачити //отвір 045-0B//. Зареєстрований початок засмоктування морозива через отвір.

**00:01:06** - Починається введення ендоскопа до //отвору 045-0B//.

**00:01:12** - Починається поступове введення додаткової дози морозива.

**00:01:19** - Отримане перше зображення з SCP-045-UA-1B. Ендоскоп демонструє канал (приблизна ширина -- 4 сантиметри), припустимо, органічного походження, стіни якого складаються з чогось на кшталт хітину, покритий численними віями довжиною 2-3 міліметри.

**00:02:33** - Максимальна довжина просування ендоскопа -- 4 метри 10 сантиметрів. Протягом просування змін у будові органічного каналу не виявлено.

**00:02:49** - Початок руху ендоскопа у зворотному напрямку.

**00:03:34** - Ендоскоп цілком виведено з //тунелю 045-1B//.

**00:04:12** - Закінчено введення додаткової дози морозива.

**00:05:33** - SCP-045-UA-0B закінчив поглинання морозива.

----

**Експеримент Exp045ua-8/2**
**Залучений суб&#39;єкт:** SCP-045-UA-A
**Залучені матеріали:** 5 кілограмів карамелізованого згущеного молока
**Хід експерименту:** Аналогічно попередньому експерименту. SCP-045-UA-A було введено в стан сну за допомогою медикаментів, після чого поміщено в апарат для проведення МРТ. До шлунку //суб&#39;єкта 045-A// введено шланг, через який на початку експерименту було введено 1 кілограм карамелізованого молока. Протягом експерименту вводилась решта карамелізованого молока за ради підтримання SCP-045-UA-0A у відкритому стані. Одночасно у SCP-045-UA-0A був введений ендоскоп довжиною 5 метрів. Також проводилась томографія шлунку суб&#39;єкта.

**Скорочений протокол експерименту:**

**00:00:00** - Початок експерименту. На зображенні можна побачити шлунок //суб&#39;єкта 045-A// та //отвір 045-0A//.

**00:00:09** - Починається введення карамелізованого молока у шлунок //суб&#39;єкта 045-A//.

**00:00:15** - //Новоутворення 045-0A// відреагувало на присутність карамелі. Зображення на ендоскопі підтверджує реакцію //новоутворення 045-0A//.

**00:01:06** - Зареєстровано відкривання отвору у //новоутворенні 045-0A//. Зареєстрований початок засмоктування карамелі через SCP-045-UA-0A. Через невелику ширину отвору введення ендоскопа на цьому етапі не проводиться.

**00:01:47** - Введення першого кілограму карамелі у шлунок суб&#39;єкта закінчено. Дана команда на введення додаткових кілограмів карамелі.

**00:02:04** - //Отвір 045-0A// відкритий достатньо. Починається введення ендоскопа до //отвору 045-0A//.

**00:02:09** - Отримане перше зображення з //тунелю 045-1A//. Через більшу густину карамелізованого молока швидкість просування ендоскопа значно менша, а чіткість зображення -- гірша. Однак, проведений аналіз показує, що SCP-045-1A-UA є трохи вузькішим каналом, ніж SCP-045-UA-1B (ширина -- приблизно 2,5 сантиметри), та покритий зсередини чимось на кшталт риб&#39;ячої луски.

**00:03:29** - Ендоскоп введено на глибину 2 метри 40 сантиметрів. Зареєстровані спазми шлунку //суб&#39;єкта 045-A// та //новоутворення 045-0A//. Ендоскоп демонструє скорочення стінок //тунелю 045-1A//. Дана команда на виведення ендоскопа.

**00:03:35** - Спазми продовжуються. //Суб&#39;єкт 045-A// рефлекторно блює.

**00:03:39** - Ендоскоп екстрено виведено з //тунелю 045-1A// та шлунку.

**00:03:45** - Експеримент припинено.

**Додаток Add045-08/b:** У блювоті //суб&#39;єкта 045-A// знайдено █ різнокольорових лусочок, зовні схожих на риб&#39;ячі. Однак, хімічний аналіз показав, що вони складаються з неорганічної речовини, схожої на цукор та пластмасу. Більш детальний протокол дослідження дивись у файлі **Add045ua-08/d**.

----

&gt; Що ж, схоже, у другому експерименті ми, за якоїсь причини, пошкодили цю кишку, чи горло, чи що воно там під ідентифікатором SCP-045-UA-1A. Запитую на надання нам для наступних експериментів довшого ендоскопа. Також пропоную зосередити наші дослідження на //суб&#39;єкті 045-B// через більшу легкість роботи з дівчиною.
&gt; [[&gt;]]
&gt; - д-р Л███████, член дослідницької команди SCP-045-UA
&gt; [[/&gt;]]

&gt; Пропозицію підтримую. Беру дослідження суб&#39;єктів під власне керівництво.
&gt; [[&gt;]]
&gt; - д-р Менелакс, директор біологічного відділу Зони UA-337.
&gt; [[/&gt;]]

[[/tab]]
[[tab Витяг з Exp045ua-9]]

**Витяг з серії експериментів:** Exp045ua-9

**Дата проведення:** ██.██.2017 - ██.██.2017 

**Мета:** Детальне дослідження SCP-045-UA-1.

**Протокол дослідження:** Суб&#39;єкти //045-A// та //045-B// вводились в стан сну, після чого їм до шлунку вводилась їжа та ендоскоп. Після розкриття отвору у //новоутворенні 045-0// ендоскоп слід було ввести до //тунелю 045-1//. Нижче наведений фрагмент протоколу для ознайомлення відповідно введеному вами коду доступу: {{РІВЕНЬ ДОСТУПУ 2/045-UA}}

----

**Експеримент Exp045ua-9/1**
**Залучений суб&#39;єкт:** SCP-045-UA-B
**Залучені матеріали:** Запас морозива &#34;Пломбір&#34;
**Хід експерименту:** //Суб&#39;єкт 045-B// було введено в стан сну за допомогою медикаментів. Розміщення суб&#39;єкта в апараті МРТ визнано зайвим. До шлунку //суб&#39;єкта 045-B// введено шланг, через який на початку експерименту було введено 1 кілограм розтопленого морозива, після чого протягом експерименту вводилась решта дози морозива за ради підтримання //новоутворення 045-0B// у відкритому стані. Одночасно в //отвір 045-0B// був введений спеціально розроблений ендоскоп довжиною 20 метрів. Зонд ендоскопа окрім відеокамери був обладнаний хімічними аналізаторами та приймачем звуку.

**Скорочений протокол експерименту:**

[МАЛОВАЖЛИВІ ДАНІ ВИДАЛЕНО]

**00:01:05** - Починається введення ендоскопу до //отвору 045-0B//.

[МАЛОВАЖЛИВІ ДАНІ ВИДАЛЕНО]

**00:03:35** - Глибина просування ендоскопу -- 8 метрів 30 сантиметрів. На цьому моменті //тунель 045-1B// закінчується. Ендоскоп демонструє порожнину, якій присвоєно ідентифікатор SCP-045-UA-2B, або //порожнина 045-2B//. Огляд //порожнини 045-2B// показує, що вона має складну геометричну форму, та складається з невстановленої твердої речовини. Також можна бачити декілька предметів, які роблять ритмічні рухи, та інші тунелі, які ведуть до //порожнини 045-2B//. Первісний огляд //порожнини 045-2B// виявив наявність викривлення простору типу &#34;Ріман&#34;. Звуковий ряд ендоскопа містить звуки ритмічних стуків та шереху. Хімічні аналізатори з цього моменту виявляли наявність речовин, які нехарактерні для морозива; за більш повною інформацією звертайтесь до повної версії протоколу.

**00:04:28** - Керівник експерименту д-р Менелакс дає наказ рухати ендоскоп до іншого отвору, який входить до //порожнини 045-2B//. Через виявлене викривлення простору типу &#34;Аліса&#34; ця операція виявляється неможливою. Протягом експерименту з цього моменту було пройдено ще 1 метр 04 сантиметри, відстань до найближчого отвору зростала з приблизно 10 сантиметрів на початку до приблизно 2 метрів на максимальному просуванні ендоскопа. 

**00:05:11** - //Порожнина 045-2B// починає різко змінювати власну форму. Аналіз відеоряду з цього моменту виявляє наявність викривлення простору типу &#34;Раміель&#34;; звуковий ряд с цього моменту містить дуже гримкий брязкіт та скрегіт.

**00:05:22** - Сигнал з ендоскопа зник. Дана команда на витяг ендоскопу.

[МАЛОВАЖЛИВІ ДАНІ ВИДАЛЕНО]

**00:06:30** - Ендоскоп вийнято з SCP-045-UA-0B.

**00:07:00** - Експеримент закінчено.

**Додаток:** Аналіз обірваного кабелю ендоскопу показав, що він був начебто розрізаний декілька разів вздовж, після чого різні шматки були обрізані на різній довжині.

----

**Експеримент Exp045ua-9/4**
**Залучені суб&#39;єкти:** SCP-045-UA-A, SCP-045-UA-B
**Залучені матеріали:** Запас карамелізованого молока та морозива &#34;Пломбір&#34;
**Хід експерименту:** //Суб&#39;єкти 045-A// та //045-B// були введені в стан сну за допомогою медикаментів. Для //суб&#39;єкта 045-B// було вирішено використати той саме ендоскоп, що і в експерименті **Exp045ua-9/3**, але тепер його було обладнано приймачем радіосигналів. Для //суб&#39;єкта 045-A// була використана модифікована версія стандартного ендоскопа довжиною 4 метри; на зонд ендоскопа прикріплено автономний випромінювач радіосигналів, який міг відділятись за сигналом. Цей експеримент був покликаний перевірити зв&#39;язок між //порожнинами 045-2A// та //045-2B//. Припускалось, що зонд, відправлений за допомогою ендоскопа у //тунель 045-1A// разом з харчами потрапить до //045-2A//, де відправить радіосигнал, який, у разі наявності зв&#39;язку з //045-2B//, буде прийнятий зондом іншого ендоскопа. Через те, що викривлення простору SCP-045-UA-2 може викривити сигнал, радіоприймач другого зонду був зроблений так, щоб він міг приймати радіосигнали якнайбільшого діапазону частот. 

**Скорочений протокол експерименту:**

[МАЛОВАЖЛИВІ ДАНІ ВИДАЛЕНО]

**00:03:08** - Перший ендоскоп введено на глибину 2 метри у //тунель 045-1A//. Для запобігання небажаного розвитку подій дана команда на відділення зонду та вийняття ендоскопа.

[МАЛОВАЖЛИВІ ДАНІ ВИДАЛЕНО]

**00:03:46** - Другий ендоскоп досягнув SCP-045-2B-UA. Звуко- та відеоряд, дані хімічного аналізатора та детектору електромагнітного та гравітаційного полів збігаються з даними, отриманими під час попередніх експериментів.

[МАЛОВАЖЛИВІ ДАНІ ВИДАЛЕНО]

**00:04:15** -  Другий зонд отримав сигнал, у якому пізніше був ідентифікований викривлений сигнал першого зонду. Перший зонд був налаштований на передачу радіосигналу на частоті ██ МГц, але прийнятий сигнал мав змінну частоту від ██ до ██ МГц. До того ж аналіз повідомлення, яке містило прийнятий сигнал, показував, що воно складалось з декількох фрагментів повідомлення першого сигналу, які були начебто вирізані, перемішані та прискорені або уповільнені у порядку, точна закономірність якого ще не встановлена.

[МАЛОВАЖЛИВІ ДАНІ ВИДАЛЕНО]

**00:06:18** - Виявлено початок процесу викривлення //простору 045-2B// типу &#34;Раміель&#34;. Дана команда витягнути другий ендоскоп.

[МАЛОВАЖЛИВІ ДАНІ ВИДАЛЕНО]

**00:08:48** - Другий ендоскоп успішно витягнуто.

**00:09:00** - Експеримент закінчено.

[[/tab]]

[[tab Інцидент Inc045-09/c]]
**Звіт про інцидент Inc045-09/c:** Після проведення експерименту **Exp045ua-9/4** та приходи //суб&#39;єкта 045-A// до тями, д-р Л███████ потребував його особисто оглянути. Під час огляду //суб&#39;єкта 045-A// останній раптово виблював синьо-зелену, схожою консистенцією на згущене молоко, рідину, загальна кількість якої оцінена приблизно у 5 літрів. Рідина потрапила на д-ра Л███████ та викликала в останнього в місцях потрапляння зміну кольору шкіри на синьо-зелений та через потрапляння на очі порушила функцію сприйняття кольорів. Наступний аналіз рідини виявив, що вона має смак згущеного молока, змішаного з ківі, та, згідно зі словами одного піддослідного співробітника класу D, має &#34;просто чарівний смак&#34;. Рідина виявилась цілком безпечна для вживання у якості їжі, якщо запобігати її потраплянню на шкіру та в очі. Хімічний склад та інші аномальні властивості рідини наведені у файлі **Add045ua-09/d**. Збережений зразок рідини ідентифіковано як AM-████.

Після цього, прорізав отвір, з живота //суб&#39;єкта 045-A// вилетіла істота, яка пізніше була ідентифікована як SCP-045-UA-I, яка мала подібне до риби тіло, а також голову, лапки та крила бджоли; більш детальний опис SCP-045-UA-I знаходиться у файлі **Add045ua-09/d**. SCP-045-UA-I тримала у лапах маленьку книгу, яка називалась &#34;Книга солодкої магії&#34;, та якій було присвоєно ідентифікатор **Doc045-I**. Істота облетіла камеру, після чого сіла на стіл, залишила книгу, та влетіла назад у живіт //суб&#39;єкта 045-A//, вочевидь, після чого зникла у SCP-045-UA-0A.

Рана, отримана SCP-045-UA-A, майже не кровоточила та цілком загоїлась через 18 днів. Прибувша охорона затримала д-ра Л███████, який спробував атакувати SCP-045-UA-A.

У **Doc045-I** була знайдена записка, ідентифікована як **Doc045-I/1**, і зміст якої наведено нижче. Текст записки написаний синьою пастою. Аналіз почерку показав, що він збігається з почерком, яким був написаний текст на іншій записці, яка була знайдена в одній з партій [[[SCP-028-UA]]].

&gt; //##blue|Я дуже радий, що ваша організація взялась регулярно забезпечувати мене сировиною і що ви проводите всі необхідні ритуали з обдарованими, та бачу, що вас неймовірно зацікавила моя фабрика. Тому надсилаю вам цю магічну чудову книгу. Складаючи належні ритуали та принісши належні жертви у якості плати, ви зможете отримати будь-які чарівні солодощі з цього каталогу! Смачного!##//
&gt; 
&gt; //##blue|█████ █████████ ██, відомий в багатьох світах Чародій Солодощів, досвідчений чаклун та визнаний жрець самого Яскравого Володаря.##//
&gt; 
&gt; //##blue|████████ — фабрика магічних солодощів, м. Цекабан, Мхерт.##//

Доступ інших фрагментів тексту **Doc045-I** можливий за запитом до куратора об&#39;єкта для співробітників з рівнем допуску 3/045-UA або вище. Станом на ██.██.2017 пропозиція щодо експериментів з ритуалами з **Doc045-I** знаходиться на розгляданні. Також станом на ██.██.2017 будь-які дослідження SCP-045-UA-1 та SCP-045-UA-2 тимчасово припинені.

&gt; [МАЛОВАЖЛИВІ ДАНІ ВИДАЛЕНО] Маленький лайнюк! [ЛАЙКУ ВИДАЛЕНО] Ви розумієте, що ми всі ці роки годували бісових демонів клятою карамеллю! [ЛАЙКУ ВИДАЛЕНО] Я його придушу! А краще, згодую маленькому лайнюку дохлого [ЛАЙКУ ВИДАЛЕНО] щура у футлярі! [ЛАЙКУ ВИДАЛЕНО] Чи [ЛАЙКУ ВИДАЛЕНО] вибухівку з часовим механізмом! Або дайте йому [[[SCP-198|SCP-███]]]! Я навіть за ради цього сам поїду до [ЛАЙКУ ВИДАЛЕНО] Зони ██! Хай дідькові біси зі своїм [ЛАЙКУ ВИДАЛЕНО] богом та шоколадним [ЛАЙКУ ВИДАЛЕНО] клятим чаклуном наїдяться до [ЛАЙКУ ВИДАЛЕНО]! [МАЛОВАЖЛИВІ ДАНІ ВИДАЛЕНО]
&gt; [[&gt;]]
&gt; - д-р Л███████, член дослідницької команди SCP-045-UA
&gt; [[/&gt;]]

&gt; Це занадто навіть для мене. У нас залишились запаси цього молока з ківі? На жаль, не достатньо, щоб перевірити його на психічний вплив.
&gt; [[&gt;]]
&gt; - д-р Менелакс, директор біологічного відділу Зони UA-337.
&gt; [[/&gt;]]


**Примітка:** Згідно з наказом від ██.██.2017, д-р Л███████ був амнезований зі стиранням пам&#39;яті стосовно інциденту **Inc045-09/c** з наступним введенням фальшивих згадок щодо причин зміни його зовнішності та зору, після чого був переведений на інший об&#39;єкт. 


[[/tab]]

[[/tabview]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:35.663445.</em>
  
</div>
</body>