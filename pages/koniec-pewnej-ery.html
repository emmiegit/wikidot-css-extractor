<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Koniec Pewnej Ery</title>
</head>
<body>
<div id="container">
  
  <div class="page">
    <h1 class="title">Koniec Pewnej Ery</h1>
    <p>
      Link to article: <a href="https://scp-wiki.wikidot.com/koniec-pewnej-ery" target="_blank">Koniec Pewnej Ery</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>:root{
  --header-title: &#34;VANGUARD&#34;;
  --header-subtitle: &#34;CHRONIĆ, NORMALIZOWAĆ, INFORMOWAĆ&#34;;
}

div#extra-div-1 {
    background-image: url(https://scp-wiki.wikidot.com/local--files/grigori-karpin-s-author-page/vanguard%20transparent.png);
    filter: opacity(33%);
}

.authorbox {
display: none
}</code></pre>
        </li>
      
        <li>
          <pre><code>/* ---- FANCY COLLAPSIBLES ---- */
/* Base */
 .collapsible-block-folded,
 .collapsible-block-unfolded-link{
     margin: 1rem auto;
     padding: .53rem 1rem;
 
     background: transparent;
     transition: all .2s ease-in-out;
 
     text-align: center;
}
 .collapsible-block-unfolded-link{
     border-top: thick solid var(--accentColor);
     transition: all .2s ease-in-out;
}
 .collapsible-block-unfolded &gt; *:nth-child(3){
     border-top: 0;
     border-bottom: thick solid var(--accentColor);
}
 .collapsible-block-link{
     font: 1.35rem var(--header-font);
     letter-spacing: 1px;
 
     white-space: nowrap;
     word-break: break-all;
}
 @media (max-width: 767px){
     .collapsible-block-link{
          font-size: .85rem;
    }
}
 
/* Pseudo-elements */
 .collapsible-block-link::before{
     content: &#34; &#34;;
}
 .collapsible-block-link::after{
     content: &#34; &#34;;
}
 .collapsible-block-unfolded .collapsible-block-link::before,
 .collapsible-block-unfolded &gt; *:nth-child(3) .collapsible-block-link::before{
     content: &#34;− &#34;
}
 .collapsible-block-unfolded .collapsible-block-link::after,
 .collapsible-block-unfolded &gt; *:nth-child(3) .collapsible-block-link::after{
     content: &#34; −&#34;
}
 .collapsible-block-folded:hover,
 .collapsible-block-unfolded-link:hover{
     background-color: var(--accentColorLite);
     transition: all .2s ease-in-out;
}
 .collapsible-block-link:hover{
     padding: .067rem !important;
 
     color: var(--alphaColor);
     border-bottom: thin solid var(--alphaColor) !important;
     transition: all .2s ease-in-out;
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/theme:flopstyle-dark" target="_blank"><code>:scp-wiki:theme:flopstyle-dark</code></a>
  

  
    
  <span class="page-info">
    [<a href="/wikidot-css-extractor/pages/theme:flopstyle-dark.html" target="_blank">info</a>]
  </span>

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>blockquote</code></pre>
        </li>
      
        <li>
          <pre><code>blockquote</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include :scp-wiki:theme:flopstyle-dark inferno=a]]
[[module css]]
:root{
  --header-title: &#34;VANGUARD&#34;;
  --header-subtitle: &#34;CHRONIĆ, NORMALIZOWAĆ, INFORMOWAĆ&#34;;
}

div#extra-div-1 {
    background-image: url(https://scp-wiki.wikidot.com/local--files/grigori-karpin-s-author-page/vanguard%20transparent.png);
    filter: opacity(33%);
}

.authorbox {
display: none
}
[[/module]]

[[module CSS]]
/* ---- FANCY COLLAPSIBLES ---- */
/* Base */
 .collapsible-block-folded,
 .collapsible-block-unfolded-link{
     margin: 1rem auto;
     padding: .53rem 1rem;
 
     background: transparent;
     transition: all .2s ease-in-out;
 
     text-align: center;
}
 .collapsible-block-unfolded-link{
     border-top: thick solid var(--accentColor);
     transition: all .2s ease-in-out;
}
 .collapsible-block-unfolded &gt; *:nth-child(3){
     border-top: 0;
     border-bottom: thick solid var(--accentColor);
}
 .collapsible-block-link{
     font: 1.35rem var(--header-font);
     letter-spacing: 1px;
 
     white-space: nowrap;
     word-break: break-all;
}
 @media (max-width: 767px){
     .collapsible-block-link{
          font-size: .85rem;
    }
}
 
/* Pseudo-elements */
 .collapsible-block-link::before{
     content: &#34; &#34;;
}
 .collapsible-block-link::after{
     content: &#34; &#34;;
}
 .collapsible-block-unfolded .collapsible-block-link::before,
 .collapsible-block-unfolded &gt; *:nth-child(3) .collapsible-block-link::before{
     content: &#34;− &#34;
}
 .collapsible-block-unfolded .collapsible-block-link::after,
 .collapsible-block-unfolded &gt; *:nth-child(3) .collapsible-block-link::after{
     content: &#34; −&#34;
}
 .collapsible-block-folded:hover,
 .collapsible-block-unfolded-link:hover{
     background-color: var(--accentColorLite);
     transition: all .2s ease-in-out;
}
 .collapsible-block-link:hover{
     padding: .067rem !important;
 
     color: var(--alphaColor);
     border-bottom: thin solid var(--alphaColor) !important;
     transition: all .2s ease-in-out;
}
[[/module]]
[[module Rate]]

Siwowłosy, starszy już mężczyzna z lekkim brzuchem piwnym usiadł na krześle z cichym sapnięciem. Ze swojego białego kitla wyjął korekcyjne okulary i zaczął dogłębnie analizować zawartość kartek przypiętych do podkładki. Siedzący po drugiej stronie biurka drugi mężczyzna czekał, lekko zniecierpliwiony. Po kilku minutach ciszy odezwał się:

-- I jak?

-- Cóż... zależy, czego pan oczekuje. To może być dobra albo zła wiadomość. Chociaż patrząc na wcześniejszy ton, mam wrażenie, że raczej zła.

-- Niech doktor mówi, przyjmę wszystko.

-- No cóż, w takim razie powiem krótko -- jest pan okaz zdrowia.

Znowu na chwilę zapadła cisza.

-- Coś nie tak?

-- Nie, nie, ale... naprawdę żadnych odstępstw?

-- A co, tak zależy na urlopie zdrowotnym?

Lekarz zaśmiał się głośno ze swojego żartu, pozostawiając Jakuba w niezręcznej chwili czekania, aż ten skończy. Śmiech zwieńczył kaszel.

-- Bardziej chodziło mi o... nieważne. Naprawdę nie ma żadnych dziwnych... wiesz... nieprawidłowości?

-- Ani jednej. Mam nadzieję, że pomogłem. Polecam się na przyszłość.

Chmieliński wstał i odetchnął głośno. Opuścił pomieszczenie niemal bezgłośnie.
-----
Potem, już w zimowej kurtce sięgającej do kolan, czapce i cienkich rękawiczkach, Jakub siedział w aucie na parkingu. Powoli rozgrzewał silnik do pracy.

-- Kurwa, oby się nie skończyło potrzebą warsztatu... -- pomyślał.

Zima w tym roku zaskoczyła wielu kierowców, w tym jego. Niby był przygotowany na nagłe opady śniegu, ale z tym starym rzęchem zawsze były jakieś problemy. Grunt, że nie zawodził w momentach wagi najwyższej. Po chwili w samochodzie rozległ się dźwięk dzwonku telefonu.

-- Halo? O, już jesteś po wizycie?-- odezwał się kobiecy głos w telefonie.

-- Ta, już po.

-- Coś nowego? Chociaż po twoim głosie...

-- Nic. Znowu to samo -- odparł nieco zrezygnowany.

-- Chyba faktycznie to jest coś poza ciałem.

-- Gdyby tak było, to by nie wpływało na moje zdrowie, mam rację?

-- Też prawda...

-- Cóż, powoli kończą mi się opcje.

-- Jakieś pomysły?

-- Żadne.

-- Ale...

-- Jakie ale?! Od roku biegam po kryjomu tu i tam po różnych specjalistach. Zawsze to się kończy tak samo -- nic nie znajdują. Niby wszystko jest u mnie w normie. A te ataki i tak wracają.

Po obu stronach połączenia zapadła cisza. Od niego było słychać cichy, ciężki oddech.

-- Wybacz, ja... jestem zmęczony tym wszystkim, okej? Boję się, że dzień, kiedy w końcu się nie uda, jest coraz bliżej, a ja nie mogę nic zrobić. Kończą się opcje.

-- Ciężko mi ciebie winić, ale jednak... nie musisz tak wybuchać. Wiesz, że próbuję ci pomagać, jak mogę.

-- Wiem, wiem. Ale obawiam się gdzieś z tyłu głowy, że jest coraz mniej czasu i coraz mniej środków.

-- Coś na pewno się uda zrobić. Zawsze da się coś zrobić.

-- Zmęczony tym jestem -- wziął głęboki oddech, a potem ciężko wydech. -- Chciałbym, by to się w jakiś sposób skończyło. Chcę tylko wrócić do dawnej rutyny.

-- Jeszcze trochę. Może zostawimy ten temat na chwilę i przejdziemy do bieżących spraw?

-- W sensie?

-- No wiesz, wigilia za dwa dni. Wolne jest, możemy mieć czas dla siebie.

-- Będzie problem z przełożeniem kolacji na dzień po? Po prostu, wiesz, fajnie będzie coś pogotować razem, a nie jestem pewien, czy się wyrobię.

-- Cóż, to samo miałam zresztą mówić. Dobrze, że się zgodziliśmy.

Jakub uśmiechnął się pod wąsem.

-- Gdyby nie ty, to nie wiem, gdzie bym skończył.

Silnik nareszcie warknął.
-----
Mimo że najdłuższy dzień roku był już cztery dni temu, to godziny wczesnego poranka i tak wypełniał mrok, przecinany jedynie przez uliczne oświetlenia. To była jednak specjalna noc -- pierwszy raz od dawna miał szansę znowu zobaczyć deszcz spadających gwiazd. Szkoda tylko, że obecnie był skazany na oglądanie tego samemu -- Małgosia pewnie odsypiała ich wspólny wieczór, a reszta siedziała u swojej rodziny, więc po prostu trzeba było to przeboleć. Przynajmniej dostał pozwolenie na skorzystanie z jej działki.

Na sobie teraz miał podstawowy strój na takie pogody -- czarna, długa, gruba kurtka, śniegowce w podobnym kolorze, równie ciemna stara uszanka i szare rękawice. Do tego stare dżinsy. W takim zestawie żaden mróz mu nie był straszny.

Mimo to postanowił skorzystać z okazji i rozpalić ognisko -- skoro już dostał w swoje ręce tak rzadką szansę, postanowił skorzystać z niej w pełni. Nie planował zostawiać bałaganu -- ba, było wręcz przeciwnie. Symboliczną ceną za skorzystanie z działki była naprawa starej szopy. Narzędzia już czekały w samochodzie. Może potem pojedzie na ryby, jak znajdzie jakiś dobry teren niedaleko. Teraz jednak...

Jednak czuł, że coś jest nie tak. Jakby cudza obecność.

Wstał z leżaka i rozejrzał się. Pomimo panującego mroku, miał inną sztuczkę w zanadrzu -- wyczuwanie energii. Jakkolwiek normalni ludzie nie mieli wokół siebie zbyt wyczuwalnego śladu energetycznego, to teraz było to aż nadto widoczne. Tutaj jednak było coś więcej. Znacznie, znacznie więcej. I znacznie innego.

Rozejrzał się w ciemności, próbując dojrzeć jakikolwiek ruch i dosłyszeć jakikolwiek dźwięk, jednak na marne. Albo zmysły go myliły... albo przeciwnika jeszcze tu nie było. Czymkolwiek jednak to coś było, nie wie, że Chmieliński bez walki się nie podda. A dzisiaj, po kilku dniach wypoczynku, chętnie zmierzyłby się z kimś, nawet i silniejszym od niego.

-- Oh, nareszcie cię mam -- powiedział silny, kobiecy głos za nim. Emanował on wręcz aurą silnego dowódcy.

-- Mnie? Wątpię, ażebym się szczególnie spisał.

-- Kimkolwiek jesteś, nareszcie cię mam.

To mu przypomniało wiadomość sprzed dosyć już dawna. //Kimkolwiek// ty //jesteś, pamiętaj, że// ja //jestem blisko.// Wtedy jednak był on niższy, podobny bardziej do tonu męskiego... chociaż kto wie, co potrafi dzisiejsza technologia. Zgodnie z obietnicą, zamierzał przyjąć niespodziewanego gościa z hukiem. W jego rękach już pojawiło się Widmo Emisji.

-- A co takiego szczególnego we mnie, że mnie szukałaś? -- postanowił podjąć grę pozorów dyplomacji.

-- Powiedzmy, że masz bardzo cenną dla mnie rzecz. A ja jestem w lekkim... pośpiechu.

Pierwsza z komet przecięła nocne niebo.

-- Oh, czyli to już dzisiaj.

-- Co takiego?

-- Noc Komet rzecz jasna. Skoro już nastała, to oznacza, że... cholera.

-- Jeszcze coś?

-- A co cię tak interesuje? Raczej mi się nie przydasz do niczego.

-- Myślisz, że wiem takie rzeczy?

-- Zgodnie z moimi obserwacjami, masz wystarczającą wiedzę o takich sprawach.

-- Obserwowałaś mnie?

-- No tak, oczywiście, że tak. Bogowie mogą wiele rzeczy. A dzięki moim podglądom wiem jeszcze jedno -- masz mój awenturyn.

-- Masz na myśli to? -- w jego dłoni na wyciągniętej ręce zmaterializowało się widmowe oko.

-- A więc faktycznie ci się udało -- źródło głosu nareszcie się ujawniło, oświetlona blaskiem ogniska.

Na sobie miała wysokie kozaki, kolorową suknię, beret oraz skórzaną torbę wypełnioną jakimiś przyrządami. Jej włosy miały kolor ciemnego blondu. Stała dumnie, z nogami lekko rozstawionymi. Czuć od niej było aurę bojownika, gotowego, by dotrzeć do zwycięstwa za wszelką cenę.

-- Nie sądziłam, że akurat teraz spotkam kolejnego herosa zdolnego okiełznać jeden z moich wspanialszych wyrobów. Szkoda tylko, że akurat w tej sytuacji. Ten kryształ jest mi //bardzo// potrzebny w formie wolnej. Wybacz, ale... to się nie skończy miło. Obawiam się, że bez twojej śmierci ciężko będzie znaleźć inne rozwiązanie.

Jego samopoczucie po zaproponowanym rozwiązaniu szybko się zmieniło drastycznie. Początkowo myślał, że będzie to tylko drobna potyczka, ale teraz zobaczył o wiele bardziej męczącego przeciwnika. Miał za sobą długi czas spędzony na poszukiwaniu rozwiązania jakiegokolwiek ratunku w tym stanie i nie zamierzał się poddawać byle komu.

-- Powiedzmy, że jestem przeciwnego zdania -- odpowiedział o wiele poważniejszym tonem. Poczuł, jak Widmo powoli przeistacza swoją formę w szablę. -- A jeżeli trzeba, to swoją opinię mogę też wbić do głowy siłowo.

-- Oho, chyba nareszcie gadamy na poważnie. I w dodatku... to faktycznie Mistrzowska Absorbcja. Zaciekawiłeś mnie, nie mogę skłamać. Aż mi szkoda, że jestem zmuszona pozbawić życia kogoś takiego. Tutaj jednak chodzi o coś dużo ważniejszego.

-- Co może być tak ważne?

-- Powiedzmy, że... Najpierw zobaczmy, czy uda ci się przetrwać.

Ogień już dawno zgasł wskutek braku dostarczenia paliwa. Jedynym źródłem światła były włączone nagle lampy ogrodowe -- najpewniej wykryły one ruch. Prawdziwe poruszenie dopiero miało zajść.

Stali naprzeciw siebie, mierząc się wzrokiem. Oceniali, kto ma jakie szanse i do czego zdolny może być oponent.

Ona zaczęła -- skoczyła gwałtownie w jego stronę. Połączenie szabli i szybkiego refleksu jednak zdołało sprawnie zablokować cios. Ich twarze rozświetliły iskry unoszące się na chwilę w powietrzu, powstałe wskutek gwałtownego tarcia między czymś a skałą.

-- Co ty tam masz?

-- Heh... stary, dobry trik. Te cacka mnie prawie nigdy nie zawodzą. -- Teraz dobrze widział ochraniacze na przedramionach, wyglądające jak wykonane z kryształów. -- Ale chyba się nie zapowiada, aby to się powtórzyło. Elektryt nie tylko dobrze chroni, ale też robi niezłe iskry, jak zauważyłe--

Jej wypowiedź przerwało gwałtowne wymachnięcie ostrzem, a potem jeszcze drugie i trzecie. Udało się jej jednak sprawnie uniknąć cięć -- tutaj miała przewagę. Jemu ubiór przeszkodziłby robić tak zwinne uniki.

-- Wiesz, bycie patronką jubilerów do czegoś zobowiązuje, racja? Manipulacja kryształami to bardzo przydatna rzecz. Zwłaszcza w walce.

-- Mogłabyś oszczędzić sobie te wywody -- powiedział Jakub, próbując dosięgnąć ją ostrzem miecza. Ten twardy pancerz jednak dobrze się spisywał.

W pewnym momencie jednak mocno odskoczył w tył. Tuż przed jego oczami przemknęła ostra końcówka włóczni. //Skąd to się tu nagle wzięło?!// powiedział do siebie pod nosem.

-- Zaskoczony? Nie tylko ty masz takie sztuczki w rękawie.

Jakub tylko patrzył, oddychając głęboko. Analizował sytuację. Włócznia bardzo pogarszała jego pozycję w walce -- ma większy zasięg, co skutecznie odcina go od ofensywy. Dodatkowo blokowanie tak długiego obiektu przez dłuższe momenty jest bardziej problematycznie. Jedyną pozostającą opcją jest kontrowanie ataków, dopóki nie ujrzy innej szansy.

-- Nie myśl, że jesteś dla mnie obcy. Obserwowałam cię od dawna. Żadnych dróg ucieczek? Żadnych sprytnych sztuczek? Może i nie widziałam aż tak dużo twoich zdolności, ale jestem pewna, że--

-- Zamkniesz się w końcu?! -- krzyknął, wykonując gwałtowne, podszycie gniewem pchnięcie w jej stronę. Pióro zdołało przerwać kawałek tkaniny na jej brzuchu i drasnąć skórę. -- Nic mnie tak nie wkurwia tak, jak takie przemądrzałe gadki, a co dopiero w środku walki.

Jego oponentka tylko uśmiechnęła się. Uśmiech wskazywał pewność siebie i zadowolenie z własnych czynów, a oczy zaciekawienie i podejrzliwość, co zaraz się stanie. Chmieliński odsunął się gwałtownie od zmierzającego w jego stronę grotu -- niestety za wolno i za późno.

-- Kurwa--! -- wydobył ze swojego gardła, kiedy ostrze włóczni przecięło skórę lewego ramienia. Przyłożył na chwilę dłoń, gdy szabla pozostawała w powietrzu. //Ten pojedynek trzeba zakończyć jak najszybciej, zanim faktycznie mnie powali.// pomyślał.

Potem nadleciało drugie cięcie, a następnie jeszcze kolejne. O ile te nie trafiły, tak pchnięcie chwilę po ostatnim uniku sprawiło, że ostrze niebezpiecznie blisko zbliżyło się do jego gardła. Już niemal czuł dotyk włóczni na swojej skórze.

-- Pogódź się z porażką. Wątpię, abyś dał radę zrobić coś więcej.

Ostatni zamach, szybko zablokowany przez szablę. Tym razem odczuwalna siła ataku była jeszcze większa -- efekt złączenia zmęczenia, odniesionych ran i przeciwniczki chcącej dokończyć to, po co tu przyszła. Musiał położyć dłoń na brudźcie, żeby nie dopuścić drugiej broni do jego oka.

-- Ostatnie słowa?

-- Tak. Żałuj, że mnie nie doceniłaś.

Szybko odepchnął włócznię, wytracając ją prawie z dłoni rywalki, po czym przeobraził miecz w Widmo Emisji i wystrzelił podwójny ładunek -- po części złożony z energii kinetycznej, a po części z energii elektrycznej. Trafiona postrzałem odleciała aż pod płot. Po wylądowaniu dalej nie mogła wstać. Jakub podszedł powoli.

-- J-jak...

-- No cóż. Mówiłem, że mnie nie doceniłaś.

-- Ale jeżeli to faktycznie... mistrzowska emisja... Ale jak...

-- Ah, tak, pamiętam, ktoś już mi o tym kiedyś mówił. Wyglądasz na dobrze zaznajomioną z tym wyrobem.

Widząc, jak ona powoli wstaje, podpierając się ręką, wbił ostrze w ziemię tuż obok jej głowy.

-- Nawet nie próbuj wstawać. Najpierw odpowiesz mi na parę pytań. Jak tylko spróbujesz coś wykombinować albo zaatakować, to osobiście upewnię się, żebyś nie wstała, póki kogut nie zapieje.

-- Cóż...

W oczy Chmielińskiego nagle trafił pył. Intuicyjnie zaczął je drapać, aby wydobyć zanieczyszczenia. 

-- M-marny trik -- powiedział, dalej trąc oczy. Gdy usłyszał lecący atak, miecz szybko samodzielnie wykonał pchnięcie w stronę brzucha oponentki. Miał dużo większą siłę, niż kiedy wcześniej próbował operować nim bez trzymania. Leżąca na ziemi przegrana odruchowa zakasłała, wypluwając z siebie krew. -- Ostrzegałem cię, było słuchać. 

Zamrugał jeszcze kilka razy, by upewnić się, że wszystko dobrze. Potem złapał za rękojeść i zdematerializował swoją broń, a przeciwniczkę podniósł i ułożył opartą o płot. Postanowił nie ryzykować za bardzo i wykorzystać chwile, póki nie jest świadoma. Musiał być też pewien, że mu nie zejdzie tutaj przez krwotok, przynajmniej nie przed uzyskaniem odpowiedzi.
-----
-- Skoro jesteś bogiem, to chyba się z tego wyliżesz, mam rację?

-- Pewnie, że tak, nie z takich ran się wylizywałam. Jeżeli jednak o ciebie chodzi...

-- Oj, już bez takich. Jak widzisz, teraz to ja jestem na wyższej pozycji, więc moja część na przemądrzałe tekst--

-- Oh, wcale nie byłam przemądrzała, tylko chciałam cię nieco zmotywować do pokazania swoich umiejętności. Dobry dowódca musi potrafić takie rzeczy, prawda?

-- Um... chyba tak. Wracając, pora na moje przemądrzałe teksty, to znaczy, gdybym jakieś miał. Dlatego zamiast zrobimy przesłuchanie. -- Odszedł na chwilę, po czym wrócił z leżakiem. Dla bezpieczeństwa na nowo przywołał szablę i wbił ją w ziemię, obok swojego siedziska.

-- No cóż, wygrałeś, więc należą ci się odpowiedzi. Poza tym pewnie i tak byśmy do tego doszli. Mogę jednak o coś spytać?

Chciała poruszyć ręką, ale przeszkodziła jej trytytka zawiązana na jej nadgarstku i siatce płotu. Potem zauważyła, że tak samo było z drugą. Musiała być nieprzytomna chwilę dłużej, niż myślała. Zrezygnowała z pokazywania palcem.

-- Ta rana na twojej dłoni. Już nie krwawi. Jak?

-- W sensie? Krew dosyć szybko krzepnie, racja?

-- Ale ty już masz tę ranę zagojoną. Te na dłoni od złapania za ostrze również.

-- Ah, to, to no cóż...

-- Nie jesteś zwykłym człowiekiem, racja?

-- Zależy, co rozumiemy jako zwykły. -- Słowa jak &#34;normalny&#34; albo &#34;typowy&#34; od zawsze pozostawiały pewien niesmak na jego języku.

Uśmiechnęła się pod nosem.

-- Cóż, to tłumaczy twoją siłę, a w dodatku takie płynne posługiwanie się... jak to określiłeś?

-- Widmo Absorpcji i Widmo Emisji.

-- Tak, tak... Dawno nie widziałam kogoś z taką wprawą w umiejętności. Chociaż, kiedy ja ostatnio tak podróżowałam... z pięć wieków temu?

-- Gdzie tak biegałaś?

-- Oh, byłam tu i tak w różnych zakątkach multiwersum. Może kiedyś ci opowiem.

-- Cóż, może kiedyś. Ale teraz mamy teraz. Zwiesz się?

-- Możesz mi mówić Tama. Jestem boginią sztuk jubilerskich i minerałów.

-- I to ty jesteś odpowiedzialna za stworzenie tego? -- na chwilę przeobraził Widmo w swoją oryginalną formę lewitującego, krystalicznego oka.

-- Ah, tak. Miło widzieć, że dzieci Adama dalej posługują się moimi wyrobami w tak wprawny sposób. Pomyśleć, że byli tacy, którzy tą moc używali do podgrzewania sobie posiłków...

//Oby się nie dowiedziała.// pomyślał.

-- Co masz na myśli? -- spytał Chmieliński.

-- A jakiż sens ma tworzenie takich wytworów o magicznych właściwościach, jeżeli trafiają potem do rąk nieudaczników i półmózgów. Naprawdę, dziecko, te rany stają się jak słodycz, kiedy widzę, że nie jesteś jednym z nich.

-- Dzięk... co to za nagła zmiana tonu?

-- No co?

-- Najpierw chciałaś mnie zabić, potem próbowałaś wyzywać, a teraz nazywasz mnie &#34;dzieckiem&#34;.

-- Wiesz, jak będziesz żył tak długo, jak ja, to zrozumiesz, jak ważną rzeczą jest odpowiednie nastawienie. Z niego bierze się cały sukces.

-- Tia... Tak właściwie, co tu robisz?

-- No cóż, z //pewnych// powodów przybyłam, aby odebrać swoją własność.

-- A, chodzi o Widmo, tak? Więc, um... możliwe, że się we mnie wrosło.

-- A myślisz, że dlaczego chciałam cię zabić? Obawiam się, że innej drogi nie było.

-- Czy to znaczy, że masz jakiś związek z... jak to określić... moim stanem?

-- To jest?

-- Wiesz, to jest, od kiedy pojawiła się Mistrzowska Absorpcja i Mistrzowska Emisja. Najpierw były lekkie bóle głowy, potem mocniejsze bóle, no i nudności. Od jakiegoś czasu także takie dziwne mrowienie w palcach.

-- Hm... niech no pomyślę... Nie jestem w stanie sobie przypomnieć nic poza bólem głowy. To standardowe. Wiesz, połączenie między użytkownikiem a artefaktem musi być naprawdę mocne, to nie jest takie hop-siup i gotowe.

-- Mój przyjaciel mówił też o zniekształcaniu dus--

-- Ż-że jak?

-- Zniekształceniu duszy. Mówił coś o drobnych kryształach i połysku.

Tama nie odpowiedziała.

-- Wiesz coś o tym czy nie?

-- Chyba... możesz mi pomóc? Sięgnij do mojej torby.

Spojrzał na nią podejrzliwie.

-- Co tak patrzysz? Przecież cię nie ugryzę.

Wstał, kucnął obok i zaczął szukać. Rana w jej brzuchu już prawie zdążyła się zaleczyć, chociaż najpewniej pozostanie po tym mały ślad.

-- Co mam znaleźć?

-- Kula. Mała, mniej więcej rozmiaru monety. Bardzo gładka w dotyku.

Chmieliński wyjął coś podobnego do perły, jednak przezroczystego.

-- To to?

-- Ah, tak, tak. To to. Oko smoka.

-- Ciekawa nazwa.

-- Niech no spojrzę...

Kobieta na chwilę zamknęła oczy, a kulisty obiekt zaczął unosić się i świecić słabym blaskiem. Po kilkunastu sekundach tkwienia w bezruchu perła samoistnie wróciła do kieszeni.

-- Już... widzę.

Jej mina posmutniała.

-- Coś nie tak?

-- Żal mi to mówić, ale... Obawiam się, że...

-- Co takiego?

-- Słuchaj. Bardziej martwię się o swoje wyroby, to muszę przyznać, ale jednak...

-- Co masz na myśli?!

-- Jesteś skończony. 

-- Mówiłem ci, jeżeli jeszcze raz--

Kiedy już przywoływał dubeltówkę do swojej prawej dłoni, kolejna wiadomość zwaliła go z nóg.

-- Nie zrozumiałeś. Twoja dusza... się rozpada. Nie rozumiem do końca, co zaszło, ani czy można na to jakoś pomóc, ale widziałam takie przypadki. Pomimo, że widzieliśmy już kilka razy taki przypadek, to nigdy nie udało nam się temu nijak zapobiec. Nie spotka cię żadne życie pośmiertne, a wszyscy cię zapomną. Ja... przykro mi. 

Chmieliński usiadł ciężko na leżaku. Pustym wzrokiem wgapiał się w ziemię.

-- Blefujesz.

-- Cóż, chciałabym. Jeżeli ty padniesz, to przepadnie też i awenturyn. Dalej nie udało mi się odtworzyć równie sprawnej kopii. A jeszcze ta sytuacja...

-- Jaka sytuacja?! 

-- No więc, cóż-

Zerwał się i złapał ją za kołnierz.

-- Cicho! Serio, myślisz, że możesz tak po prostu mi powiedzieć &#34;Hej, wkrótce zostaniesz wymazany z płaszczyzny bytu. Swoją drogą, masz zadanie.&#34;?! Nie rozumiesz, co to dla mnie znaczy?! -- krzyknął, po czym puścił jej ubranie i wstał. Przeszedł trzy kroki, żeby zebrać szybko myśli i kontynuował: -- Miałem już do czynienia z jednym pierdolonym bóstwem. Znam was. Chcesz mnie oszukać, racja? Nie dam się, rozumiesz? //Nie znowu.//

-- Słuchaj-

-- To ty słuchaj. Cokolwiek planujesz, nie dam się w nic wkręcić, rozumiesz? Nawet nie próbuj.

-- Tu nie chodzi tylko o mnie. Tu chodzi o wszystkich. Moich przyjaciół, twoich przyjaciół i wszystkich innych.

-- Nawet nie próbuj bajdurzyć.

-- Odstaw tę dziecinadę na bok, dobrze? Gdybym miała w tym wyłącznie osobiste korzyści, to już dawno bym się uwolniła i przekonała cię siłą. A mimo to siedzę tu i odpowiadam na twoje pytania. Może więc pozwól na chwilę, że teraz ja ci coś wytłumaczę?

Chmieliński tylko prychnął. Widząc jego reakcję, kontynuowała:

-- To się dzieje bardzo rzadko. Nawet nie sądziłam, że znowu to zobaczę za swojego życia. Ja... potrzebuję twojej pomocy. Normalnie bym o to nie prosiła, bo to nie w moim stylu działać drużynowo, ale warunki są wystarczające pogmatwane, bym nagięła swoje zasady.

Nie zareagował.

-- W Multiwersum znowu doszło do nagromadzenia zbyt dużej energii w pewnych miejscach. Mosty w Centrum upadają, a jeżeli upadnie rdzeń... cóż, po reszcie nie będzie czego szukać. Jedynym sposobem jest rytuał, który to naprawi. Mimo że wymaga pewnej wiedzy alchemicznej, to nie są wymagane szczególnie wysublimowane składniki. Jednak ich zdobycie także nie będzie łatwe. Dziesięć odłamków żywiołów musi zostać zebrane, by potem zostać użyte na Jedynym Kwiecie. 

-- Co ja mam do tego?

-- Wiesz, bez kryształu manipulującego energią jest to cholernie trudna procedura, a czasu i tak nie ma za dużo. Więc jeżeli ty się nie zgodzisz, to...

-- Gdybym zgodził się ci pomóc -- przerwał jej wywód. -- Co z tego będę miał?

-- Uzdrowienie. Tylko tego pragniesz, racja?

-- Przede wszystkich chcę ochronić swoich bliskich. Ale jak zostanę kurwa wymazany, to mogę mieć drobne problemy z tym, nie uważasz?

-- No i widzisz. Ty pomóż mi, jak pomogę tobie. Bez współpracy nikomu z nas się nie uda.

Spojrzeli na siebie nawzajem -- ona patrzyła na niego jak na ostatni plaster po zacięciu się nożem, on patrzył na nią jak na szczura biegającego po piwnicy.

-- Dawno temu byłem już w podobnej sytuacji. I zostałem oszukany. W najokrutniejszy sposób. Straciłem żonę, zaufanie otoczenia, zdrowie i na długi czas także prawą dłoń.

-- Nie ufasz mi, racja?

-- A jak myślisz? Jak niby mam się czuć w takiej sytuacji? Najpierw próbujesz mnie zabić, a teraz prosisz o pomoc w uratowaniu wszystkiego. W dodatku grozisz mi tym, że zostanę wymazany z istnienia, jak się nie zgodzę.

-- No cóż. Próbowałam. Ale... czy jest jakiś sposób, w który mogę cię przekonać?

-- O ile nie masz jakiegoś naprawdę przekonującego argumentu, czemu jednak powinienem ci zaufać, to chętnie się przekonam.

-- W tym wymiarze, o ile się orientuję, Fundacja dalej istnieje, racja?

-- Vanguard.

-- Huh?

-- Od kilku lat nazywają się Vanguard.

-- Czy dalej działają w interesie ochrony ludzkości?

-- I nie tylko. To dosyć skomplikowane. Z grubsza tak.

-- Musisz mnie z nimi skontaktować.

-- Co to--

-- Dowiesz się wkrótce. Słuchaj, to naprawdę ważne.

Chmieliński odetchnął ciężko i wyjął telefon. Po wybraniu połączenia przykucnął i przyłożył aparat do jej ucha.

-- Dzień dobry, dodzwoniłeś się na linii awaryjnej Vanguard. Ostrzegamy, że korzystanie z tego numeru bez wyraźnego powodu skończy się konsekwencjami pra--

-- Tutaj Agentka 001-T. Kod &#34;Upadek Niebios&#34;.

Cichy szmer, a przez minutę też cicha melodia. Pewnie przełączyli szybko linię. Po tym czasie odezwał się inny, niższy głos:

-- Za ile będziesz i w której placówce?

-- Była Strefa PL-02. Mamy z godzinę drogi autem.

-- Kto to mówi?

Jakub szybko wziął telefon i przyłożył go do ucha, po czym powiedział:

-- Inspektor Chmieliński. Przed Impasem pracowałem w Wydziale Kryminalnym Fundacji. Wszystko wyjaśnię na miejscu.

-- ... Niech i będzie -- odpowiedział głos w słuchawce po chwili i rozłączył się. Telefon schował do kieszeni, po czym odwrócił się do Tamy i powiedział:

-- Odwiąże cię i ruszamy. Jeżeli jednak okaże się, że jakkolwiek mnie oszukałaś, to zrobię z ciebie naszyjnik i sprzedam w lombardzie.

Ta tylko wstała jakby nigdy nic. Trytytka dawniej leżąca na jej nadgarstkach obecnie leżała przecięta pod płotem. Na krawędziach była przecięta, a obok leżały opiłki z plastiku i jakiegoś kryształu.

-- Przecięłaś to za moimi plecami? I mimo to dalej tak siedziałaś, jakbyś dalej była przywiązana? -- spytał.

-- No tak. Rozmowa miło szła, więc po co miałabym ją zakłócać.

Ona się uśmiechnęła nieco zuchwale, a on spojrzał na nią podejrzliwie.

-- Skoro mamy mieć jeszcze najmniej jedną, wspólną rozmową, to bez takich sztuczek.

-- Raczej nie powinnam żadnych mieć.

On tylko coś mruknął pod nosem.
-----
Gdyby nie cicha muzyka płynąca z radia, trasa upłynęłaby w kompletnej ciszy.

-- Mam pytanie -- powiedziała Tama.

Chmieliński nie zareagował, skupiony na drodze i własnych myślach. Mimo to, niezniechęcona brakiem reakcji, i tak mówiła dalej:

-- Słuchaj, to może być ważne. Możliwe, że jest to powiązane z twoim... jak to określić... stanem zdrowotnym.

Dalej brak reakcji.

-- Mówiłeś o tym, że ktoś cię kiedyś oszukał i nie dasz się zn--

-- I się kurwa nie dam. Wolę do tego nie wracać.

-- Nie mamy teraz czasu na rozprawy o pogodzeniu się z przeszłością i tak dalej.

-- To ile go mamy?

Odetchnęła ciężko.

-- Do następnej Nocy Spadających Gwiazd. Jakoś... ostatni dzień przyszłego roku. Liczę względem czasu mojego wszechświata. Daje to nam nieco ponad rok.

-- No to nie jest aż tak mało czasu, jak sądzę.

-- Cóż, patrząc na to, jak nierównomiernie płynie czas między poszczególnymi wszechświatami... Im szybciej się z tym uporamy, tym lepiej.

-- Skąd od razu &#34;my&#34;? Jeszcze chyba nie zgodziłem się pomóc.

-- Jeszcze.

Auto nieco zwolniło.

-- Wracając do pierwotnego tematu -- co z tamtymi momentami?

-- Dostałeś coś od niej?

-- To znaczy?

-- Jakaś nowa moc, artefakt albo wiedza...

Lewą ręką szybko wyjął naszyjnik złożony z kryształu kwarcu tęczowego i lnianego sznurka.

-- Nie dostałem tego konkretnie od niej, ale była z tym długi czas związana. Zawarcie umowy mnie wzmocniło, a gdy wszystko poszło się chrzanić, to... Szkoda gadać.

-- Uciekła?

-- Tsa. I wzięła z sobą też trochę więcej. 

-- No cóż, to mi rozjaśnia kilka spraw. Możliwe, że doszło do Kolizji. 

-- W sensie?

-- No cóż. Dzieje się to bardzo rzadko i nigdy nie widziałam takich objawów jak u ciebie, ale były podobne przypadki i--

-- Do rzeczy!

-- Zaczęło się, kiedy uciekła. Zabrała z sobą nie tylko to, co ci dała, ale też coś więcej. Coś z głębi ducha. Gdybyś nie odnalazł mojego awenturynu, może nie nastąpiłyby tak poważne zmiany.

-- I co z tą kolizją?

-- To zjawisko pojawia się, gdy masz kontakt z dwoma różnymi artefaktami od diametralnie różniących się bóstw. Chociaż żeby doszło aż do rozpadu, to jeszcze nie było... A żyję już dosyć długi czas--

-- Można to jakoś naprawić?

-- Najłatwiej byłoby zniszczyć ten naszyjnik.

-- Próbowałem, zaufaj mi. Zarówno zniszczyć, jak i się pozbyć.

-- A oczyścić?

-- Hę?

-- Usunąć z przedmiotu pozostałe resztki z pozostałości dawnego patrona.

-- Jakiego niby patrona?

-- No cóż, kiedy już udaje ci się opanować to, co daje ci magiczny przedmiot, to zwykle jego bóstwo jakoś zaczyna cię obserwować, a potem pomagać.

-- Tak jak ty?

-- Tak, tylko ja nie czerpię z tego żadnej wiary. Wszak wiara jest podstawą, czemu takie byty jak ja mogą istnieć. Aż dziw, że udało ci się poradzić sobie samemu.

-- Od dawna już się przyzwyczaiłem, że jak nie dam rady samodzielnie, to przepadnę. Kuźwa, znowu zbaczamy z tematu. Jak się oczyszcza magiczne przedmioty?

-- Są dwa rozwiązania. Albo znaleźć kapłana wielkiej wiary z odpowiednią wiedzą, co może się jednak wiązać z nowym patronem i kolejnymi problemami...

-- Drugie?

-- Alchemia. Ale wtedy znowu zostaniesz sam. W tym sensie, że będziesz musiał poradzić sobie bez jakiejkolwiek pomocy siły wyższej, dopóki nie będą mieć w tym interesów.

-- Tak jak ty teraz masz interesy do mnie?

Uśmiechnęła się lekko.

-- No cóż albo to, albo rozwiązanie ostateczne. W każdym razie jesteśmy już na miejscu.
-----
Mimo tych minionych kilku lat, Strefa PL-02 prawie się nie zmieniła. Tak samo było z biurem dyrektora -- może z tą różnicą, że go teraz nie było. Czekali na kogoś innego. Chmieliński stał oparty o ścianę, a Tama siedziała na krześle. Oparcie miało na siebie zawieszony płaszcz Jakuba. Po około dwóch minutach w końcu przyszedł oczekiwany człowiek.

-- Jestem Michał Brynak, starszy konsultant Departamentu Dyplomatyki Wielowymiarowej. Przepraszam za moje opóźnienie. Mam nadzieję, że nie czekaliście za długo -- powiedział wysoki, łysy chudzielec w garniturze, kiedy siadał na biurku. Na blacie położył grubą teczkę, z której wyjął jedną z kilku koszulek zawierających jakieś kartki.

-- Jeżeli uda się szybko dogadać, to nie ma problemu. Jesteśmy w nieco... innej niż wcześniej sytuacji -- powiedziała.

-- To znaczy? Co się stało?

Tama pokazała kciukiem na podpierającego ścianę Jakuba.

-- On się stał.

Łysy cicho przełknął nieco nerwowo. Z jego perspektywy mężczyzna koło drzwi nie wyglądał zbyt przyjaźnie.

-- Co masz na myśli? Nie możesz odzyskać awenturynu jak zwykle i--

-- No właśnie nie może -- powiedział Jakub. -- Ponieważ, mówiąc dużymi skrótami, jak umrę, to kryształ przepadnie. A nie umrę przez dosyć, jak mam nadzieję, długi czas. Chociaż z tym podobno różnie może być.

-- To znaczy?

-- Kolizja. Wiesz co to, jak mam nadzieję?

-- Oczywiście, że tak! -- nagle się oburzył mężczyzna. -- Jestem starszym konsultantem do spraw multiwersalnych i jestem dobrze zapoznany z dokumentami powiązanymi z //tym// obiektem. To byłby absurd, gdyby--

-- To może przestaniesz lać wodę i przejdziemy do sedna?! -- ryknął Chmiel.

-- A-ah, tak. Więc... co konkretnie potrzeba?

-- Musimy go wtajemniczyć. Przynajmniej w podstawach.

-- Myślisz, że da radę?

Tama uśmiechnęła się konfidentalnie.

-- Szczerze? Dawno brakowało mi tyle akcji. Niby to tylko pół nocy, ale dawno nie miałam takiej frajdy. Poza tym już ustaliliśmy kilka spraw.

Brynak podniósł się nieco, nachylił się i zaczął szeptać:

-- Naprawdę go zamierzasz z sobą wziąć? Przecież to cywil! Nie możesz tak po prostu...

-- A na scenariusz &#34;Upadek Niebios&#34; mogę pozwolić? Mówisz, jakbym miała wybór. Wiesz, jak to wygląda. Co ty ode mnie chcesz?

-- Przynajmniej jeden powód, żebym się na to zgodził. To, że jesteś kimś tam ważnym w projekcie Centrum, nie znaczy, że możesz ot, tak mi rozkazywać.

-- Jestem też bytem żyjącym od kilku tysięcy lat, który wielokrotnie ratował dupę nie tylko wam, ale też reszcie Fundacji z innych wymiarów. Jeżeli chcesz się dalej tak spierać, to proszę bardzo, ale nie myśl, że to zostanie między nami.

-- Dobra, ale chyba sama widzisz... -- odchylił się na chwilę, a jego wzrok spotkał się z pustym spojrzeniem Chmiela. -- Myślisz, że możemy na to pozwolić?

-- Cóż, to i tak mniejsze ryzyko niżeli inne opcje. Poza tym... chyba wiem, jak możemy nawiązać wspólny język.

-- Długo będziecie jeszcze plotkować? -- odezwał się Jakub.

-- Ah, nie, nie. Przepraszam. Czy możesz... wyjaśnić?

-- Wszystko na mojej głowie -- mruknęła. Potem wyjęła ze swojej torby złożoną kilkakrotnie kartkę. -- Tak wygląda mapa multiwersum.

Jakub podszedł do biurka i spojrzał na zawartość papierowej płachty. Na środku narysowano największy okrąg z napisem //001// w środku. Wokół niego tworzył się pierścień dziesięciu mniejszych, podpisanych kolejno //C//, //W//, //O//, //P//, //Z//, //D//, //M//, //S//, //K// i //G//. Z każdego wychodziły przynajmniej dwie strzałki -- jedna posiadająca dwa groty na obu końcach i prowadząca do większego okręgu wewnątrz pierścienia, zaś druga do sąsiadującego zgodnie z kierunkiem wskazówek zegara bez drogi powrotnej. Pozostałe kierowały na zewnętrzne warswy. Resztę powierzchni zajmowały różnej wielkości i, jak się wydawało, losowo połączone z sobą i centralnym pierścieniem kolejne figury o niejasnych oznaczeniach.

-- Te okręgi stanowią kolejne wszechświaty w sieci, a strzałki to połączenia między nimi. Zwrot wektora definiuje kierunek możliwości przejścia przez portal.

-- I co jest nie tak?

-- W konkretnych wszechświatach wobec Centrum zebrało się za dużo energii. Spowodowało to, że przejścia stały się słabsze. Jeżeli nic nie zrobimy, to będą one dalej słabnąć, aż w końcu zanikną, a wymiary rozczłonkują się i odlecą, każdy w swoją stronę.

-- Czyli co, mamy ją zebrać? I co potem?

-- Musimy ją znaleźć w określonych przedmiotach i zebrać. Jak zgromadzimy całą dziesiątkę, zutylizujemy ją, a potem mamy spokój na kolejne kilka wieków.

-- Czyli to się powtarza regularnie?

-- No, niestety. Ale nie jest to bardzo częste, bo odkładanie się nadmiaru jest dosyć mozolne.  O to nie ma się co martwić. W każdym razie...

-- Czyli jeżeli co pomogę, to wszystko się znormalizuje i pomożesz mi wyleczyć ten stan ducha? 

-- Tak.

-- I mogę wrócić do tego, jak wcześniej żyłem? W sensie zanim się pojawiłaś?

-- Tak.

-- Tyle mi wystarczy. 

-- Czyli się zgadzasz?

-- Z racji faktu, że mam już kilka pomysłów na skuteczny rewanż w razie próby oszustwa, to tak. Jedyną rzeczą, jakiej pragnę w zamian, jest odzyskanie spokoju i możliwości dalszego życia jak wcześniej. 

//I jeszcze coś.// Powiedział do siebie w myślach. //Ale tego nigdy nie odzyskam.//

-- Dziękować...

-- Coś powinienem jeszcze wiedzieć?

-- Może tylko jak podróżować przez multiwersum. Miałeś z tym kiedyś do czynienia czy trzeba nauki od podstaw?

-- Mam kilku, dokładnie trzech, kolegów, którzy są w tym wręcz mistrzami. Rachmistrzami można by rzecz. No i dostałem od nich... -- Jakub wyciągnął z kieszeni płaszcza Rdzeń T-morficzny. Był on jednak mniejszy, jakby skompresowany. To była wygodna funkcja, gdyż pozwalała go wygodniej mieć przy sobie. -- Umożliwia podróże. Chyba ci o tym mówiłem. Wiesz, tłumacz, moduły ochronne...

-- Czy istnieje opcja, aby się z nimi skontaktować?

-- Nawet i można się z nimi spotkać. Ale ten portal działa jedynie w okolicy mojego mieszkania. Jeszcze coś?

-- Będzie potrzebna odznaka -- powiedział w końcu konsultant. -- Co prawda regulacja tego, kto, jak, gdzie, skąd i dokąd podróżuje między wymiarami, jest bardzo trudne do kontrolowania poza naszymi Ośrodkami, nawet pomimo zaawansowanych struktur patrolujących, to odznaka udowodni, że jesteś w Fundacji. Przyda się do pokazania, że działasz w porozumieniu.

-- Kiedy ją dostanę?

-- Wkrótce. Komenda Stołeczna zostanie zaraz powiadomiona o... cóż, tym co się musi stać, więc nie trzeba się martwić o kwestię związane z pracą. Jeżeli będzie potrzebny konta--

-- Nie trzeba. Już udało mi się zapisać kontakt do ciebie na Rdzeniu -- Chmieliński wziął płaszcz i wyszedł z pokoju.

-- Na pewno nie chcesz jeszcze raz przemyśleć swoich wyborów? -- spytał konsultant, kiedy drzwi się zamknęły.

-- Obawiam się, że czas na decyzje skończył się już w momencie, jak go spotkałam -- również wstała i wyszła.
-----
-- Mogę cię o coś spytać?

-- Wal śmiało -- odpowiedział niemal natychmiastowo.

-- Czemu to robisz?

-- W sensie?

-- No, wiesz no... Jak to ująć... czemu tak nagle zgodziłeś się pomóc?

-- Kto mówi, że nagle? Z trzy godziny się zastanawiałem, co powinienem zrobić. 

-- Ale jednak się jakoś przekonałeś.

-- Tak.

-- Czemu?

-- Zrozumiałem, że nie chodzi tu tylko o mnie.

Spojrzała na niego zmieszana.

-- Co tak patrzysz? To ty i ten drugi tłumaczyliście, że wszystko się rozpada. Nie rozumiem do końca, o co chodzi z Multiwersum i tak dalej, ale jest wystarczająco poważnie, abym zgodził się dołączyć.

-- Tylko tyle? Jestem prawie pewna, że stoi za tobą coś więcej.

Nie odpowiedział. Jakub tylko patrzył przed siebie.

-- Skoro mamy współpracować, to chcę zrozumieć, co cię motywu--

-- Pokuta.

Po chwili ciszy kontynuował:

-- Słuchaj. Popełniłem naprawdę wiele błędów w życiu i kosztowało to kilka osób żyć. W tym takich bliskich mi osób, ale też i ludzi, których nijak nawet nie znałem. Nie mogę przywrócić im życia, ale jeżeli mogę dalej walczyć... Dalsza tułaczka połączona z walką o sprawiedliwość to jedyne, co mogę zrobić. Chcę kiedyś dożyć dnia, kiedy będę mógł spojrzeć w lustro bez czucia... Nawet nie wiem jak to opisać. Coś pomiędzy obrzydzeniem, pożałowaniem i nienawiścią.

-- Dlatego dalej idziesz?

-- Poza tym... widziałem, co mnie czeka po śmierci. Już kilka razy. Nie zamierzam tam wracać, bo za dobrze znam i za dobrze rozumiem to, co tam mnie czeka. Nieważne, jakie trudności czekają mnie za życia, i tak nie zamierzam ani razu już wracać do tego, co będzie po drugiej stronie granicy. O ile w ogóle tam trafię. A kiedy walczę... czuję, że żyję. I wiem, że chronię tych, którzy są obok mnie.

Położyła mu dłoń na ramieniu.

-- Będąc szczera... Zaskoczyłeś mnie, nie mogę skłamać. Mam nadzieję, że kiedyś ci się uda znaleźć to, czego poszukujesz. Powiedzmy, że cię nieco rozumiem. Dla moich przyjaciół też jestem gotowa poświęcić wszystko, łącznie z życiem. To też dla nich wyruszyłam.

-- Więc jak? Rozwiązujemy to i wracamy do swoich?

-- No, najpewniej. Ale jak na razie, musimy opracować plan działania. I jeszcze oczyszczenie. Potem reszta.

-- A jak konkretnie mam to zrobić? Tak jakby, widzę taki mały problem -- nie mam ani wiedzy, ani aparatury alchemicznej. 

-- A ja wiem, skąd wziąć oba.

Powiedziawszy to, wyjęła mały, złoty klucz na sznureczku.

-- Mam kilku znajomych, którzy się znają w takich sprawach. Ten pokój to nasza wspólna pracownia. Otwórz nim jakiekolwiek drzwi, a znajdziesz się w pracowni. Przewodnik będzie leżeć na stole.

-- Przewodnik?

-- Taki gruby zeszyt pełen notatek. Jak go zobaczysz, to będziesz wiedzieć, że to to. Poza przepisami ma też wszystką wiedzą potrzebną w naszej podróży. Niestety wada jest taka, że notki rozszyfrują się dopiero w odpowiednim wymiarze. Przynajmniej te dotyczące podróży.

-- Ta...

-- Jeszcze muszę dogadać, ten... z twoimi kolegami... rachmistrzami, czy jakoś tak?

-- No, to chodźmy. 
-----
Drzwi uchyliły się z cichym skrzypnięciem, a portal już się zamknął. Chmieliński przed oczyma ujrzał pokój oświetlonym ciepłym, intensywnym światłem wielu świec. Półki zapełnione były słojami, pudełkami, aparaturą i książkami. Jego wzrok padł na leżący na blacie gruby, podniszczony zeszyt.

Kiedy otworzył go na losowej stronie, stos kartek prawie opuścił okładkę. Cudem się jeszcze trzymały na miejscu. Zapiski wykonane były starannym pismem, nieco drobnym i w dziwnym, obcym języku. Funkcja tłumacza w Rdzeniu nie pomagała.

-- Jak to było...? Intencje...

Pomyślał o rytuale oczyszczenia przedmiotu i zaczął wertować kartki. Po chwili jego wzrok przykuła konkretna strona, pełna rysunków i niejasnych podpisów. Tym razem jednak urządzenie sukcesywnie zadziałało i jego oczom ukazała się formuła na to, czego szukał.

[[div class=&#34;blockquote&#34;]]
+ Procedura czyszcząca
**//W celu usunięcia niepożądanych, zbędnych, szkodliwych i innej maści odpadów natury fizycznej, magicznej i wiarowej.// Nieefektywny przy mentalnym zastoju**

Potrzebne:
* //Duże naczynie wyłożone stalą odporną na wysokie temperatury,//
* //Przedmiot do przeprowadzenia procedury,//
* //Starte pióro feniksa,//
* //Wysuszone płatki z jednego kwiecia duszosiewu pięknego,//
* //Duża butla spirytusu,//
* //Morska sól,//
* //Ekstrakt ze smoczej krwi,//
* //Kartka, pióro gęsi i atrament,//
* //Chęć przemiany.//

//Przedmiot położyć w naczyniu i...//
[[/div]]

-- Zrobię to teraz albo zrobię to nigdy.

Zdjął z szyi naszyjnik i przed położeniem do małego kotła, przez chwilę trzymał go w dłoni i obserwował. Dumał nad nim, jako iż to od tego wszystko się zaczęło. To ten naszyjnik był świadkiem i powodem całej tej reakcji łańcuchowej, która powoli i wielokrotnie przeobrażała jego życie o sto osiemdziesiąt stopni. Zacisnął dłoń -- teraz jest teraz.

Wrzucił go z cichym brzdękiem na dno i zalał stoma mililitrami alkoholu. Potem, po sukcesie poszukiwań polegających na przegrzebywaniu kolejnych szafek i półek, dodawał po kolei kolejne składniki -- najpierw lekko iskrzące się pozostałości z ognistego ptaka. Potem cienkie, białe i niszczejące przy minimalnie za dużym nacisku resztki kwiatu. Został tylko dalej wilgotny, biały, gruboziarnisty proch i dziwne, żelowate coś o intensywnie czerwonym kolorze. Dolał kolejną porcję spirytusu i zaczął własnymi rękoma mieszać wszystko. Czuł, jak masa powoli coraz mocniej zbija się w galaretowatą, oziębłą masę lepiącą się do ścian, a jednak wręcz spływającą ze skóry. Kiedy upewnił się, że wszystko jest jednorodną, ładną mieszanką, wyjął dłonie i poprawił rękawy.

[[div class =&#34;blockquote&#34;]]
//Po wymieszaniu, do preparatu dodaj kartkę z zapisanymi, szczerymi intencjami, czemu przeprowadzasz zmiany w swoim życiu, do których potrzebny jest wykonywany rytuał.//
[[/div]]

Odszedł na chwilę od stołu i spojrzał przez okno, za którym panowała ciemność. Przedziurawiona jednak była wieloma gwiazdami, błyszczącymi na nocnym niebie. Ten widok absolutnej pustki napełniał go refleksjami.

-- Co ja właściwie chcę zrobić potem? -- powiedział do siebie. -- Kiedy to już wszystko będzie za mną... no to wrócę do swoich. Ale co jeżeli wrócę i ich czas już przeminie?

Wziął powolny wydech, a potem ciężko wypuścił nieco chłodnawe powietrze.

-- ...Nawet jeżeli, i tak się odnajdę. Będę musiał.

Wstał, opierając się ręką o parapet.

-- Dalej muszę iść dalej. Tylko... muszę bardziej zadbać o siebie.

Odwrócił się do pomieszczenia.

-- Muszę w końcu zakończyć wszystko raz i na zawsze. Nie mogę tak żyć przeszłością, ciągle rozpamiętując dalsze grzechy.

Jego kroki były dosyć powolne, ale zarazem głośne. Echem odbijały się po pomieszczeniu.

-- Kiedy już rozwiąże tą obecną sprawę, w końcu się zabiorę za siebie. Ale się nie poddam. Po tych ponad czterdziestu latach w końcu nadszedł ten czas... W końcu będę wolny! -- krzyknął, ze łzami w oczach, w stronę nocnego nieba. -- Obiecuję to sobie i wszystkim. Już nigdy nie wrócę do tamtego życia! Dalej sobą... ale inny. Nie będę już się obwiniał za stare rzeczy ani ciągle wracał do momentów, kiedy mogłem zrobić lepiej, ale nie zrobiłem. W końcu zacznę żyć!

Pięść cicho uderzyła w szybę. Podbiegł do stołu i zaczął spisywać kłąb myśli w jego głowie. Czuł, jak gorące łzy powoli spływają coraz większym strumieniem po jego polikach. Czuł, że płacze pierwszy raz od dawna -- dla pewności dotknął swojej zwilżonej skóry twarzy opuszkami palców, aby się upewnić. To prawda. Łzy faktycznie popłynęły.

Kiedy ta cała sprawa z Multiwersum się skończy, zacznie naprawdę żyć. To nie oznacza tylko pełnego cieszenia się z otaczającego go świata i kontaktu z przyjaciółmi -- to oznaczało też ostateczne przezwyciężenie strachu i błędów przeszłości.

Wyrwana z notatnika kartka pełna zapisanych tekstów powoli spadła i zaczęła rozpuszczać się w zawartości garnka. Trzeba było działać szybko. Otarł twarz i spojrzał na ostatni krok:

[[div class=&#34;blockquote&#34;]]
//Na końcu wszystko podpalić. Aby rytuał zakończył się z maksymalną szansą sukcesu, wyjąć przedmiot poddawany procesowi. W wypadku odpowiedniego spełnienia wszystkich warunków i otrzymania poprawnego wyniku ogień nie wywoła żadnych uszkodzeń.//
[[/div]]

Odsunął się i rzucił zapałkę. Po chwili z kotła buchnęły szkarłatnoczerwone płomienie, ale języki ognia szybko zmalały do bezpieczniejszego poziomu. Tak czy tak, trzeba było działać szybko. Jakub podwinął rękaw i zanurzył rękę w rozpalonej mieszance. Sprawnym ruchem ręki wydobył zlokalizowany przez jego palce amulet i wyciągnął go. Płomienie powędrowały za machnięciem, nie wyrządzając jednak żadnych szkód.

Udało się. To był początek nowego życia.

Ugasił pozostałe w resztki w naczyniu resztki, założył naszyjnik i wyszedł. Będąc już w swoim mieszkaniu, zabrał klucz i otworzył portal do siedziby Międzymiarowego Urzędu Statystycznego.
-----
Jedynka, Dwójka, Trójka i Tama siedzieli wokół okrągłego stołu i o czymś żarliwie dyskutowali. Na blacie leżała rozłożona mapa uniwersum i jakiś notes -- niemal identyczny, co Przewodnik. //Czy to możliwe, że...?//

-- Obawiam się, że to nie jest możliwe -- odezwał się ten najwyższy.

-- Wątpię, żeby to miało jakieś wielkie znaczenie -- odpowiedziała. -- Niemożliwe jest to, że to przybyłam i skończyło się to na kolaboracji. Niemożliwe również było, zgodnie z waszymi relacjami, wasze pojednanie z Chmielem. No a jeszcze...

Wydawało się, że w swojej dyskusji nie zauważyli uchylających się drzwi. Jakub postanowił więc nie wychylać się, póki co ze swojego położenia i obserwować dalszy ciąg.

-- Nie z tego powodu. Poza tym, to, co wymieniłaś wyżej, nie jest zabronione ani ograniczone za żadnymi prawami.

-- Więc? Co przeszkadza wam w pomocy nam?

-- Nasze prawa.

Kobieta spojrzała głęboko zszokowana. Dwójka szybko odpowiedział:

-- Kiedyś był jeszcze jeden. Niestety, zdradził nas, popełniając najcięższe wykroczenie--

-- Co niby może być na tyle ciężkie?!

-- Jego działania bezpośrednio ingerowały w jakość danych zebranych podczas Spisu i--

Przerwało mu uderzenie pięścią w stół.

-- I to wam przeszkadza w jednym, drobnym nagięciu waszych osobistych praw, kiedy chodzi o losy wielu więcej istot?

-- Naprawdę, rozumiemy, o co ci chodzi, ale--

-- Nic nie rozumiecie.

W tym momencie Chmiel postanowił się ujawnić. Wszedł, jakby towarzystwo przy stole dyskutowało o pogodzie, i stanął przed wielką szybą. Znowu ujrzał gwiazdy.

-- Oh... nie zauważyliśmy cię, sorry. Próbuję właśnie przemówić tej trójce do rozsądku, bo bez ich wiedzy nie możemy zrobić jednej bardzo ważnej rzeczy.

-- My z kolei próbujemy przekonać twoją towarzyszkę, że nie jesteśmy w stanie tego zrobić po tym, jakie konsekwencje niosły za sobą akcje Czwórki.

-- Czy możesz nam pomóc i stanąć po naszej stronie racji? -- powiedzieli niemal jednocześnie Tama i Jedynka.

-- O co toczycie spór?

-- No więc mam dosyć... kluczowy pomysł -- zaczęła. -- Słuchaj. Dobrze, a nawet niezbędne byłoby, abyśmy oczyścili też awenturyn. Niestety nie da się tego zrobić tak jak z naszyjnikiem, ponieważ jest połączony z twoim duchem. Rytuał mógłby uszkodzić nie tylko to powiązanie, ale też stan, w jakim się znajdujesz. Dlatego mam alternatywną propozycję -- połączę go z tym całym Rdzeniem. Mam już przygotowany schemat, w jaki sposób to zrobić bez uszkadzania jakichkolwiek struktur u ciebie. O kryształ nie musisz się martwić, magia jest przechowywana dużo głębiej niż w formie, ale nie na tyle, by nie dało się uszkodzić moich, że tak to nazwijmy, wkładów.

-- My z kolei się temu stanowczo opieramy -- odpowiedział Jedynka, gdy skończyła mówić. -- Po pierwsze, nie wiemy, co dokładnie może spowodować taki proces. Po drugie, jak już próbowałem wielokrotnie wyjaśnić, nie możemy powtarzać błędów Czwórki. Majstrowanie przy Rdzeniu nie skończyło się wtedy dobrze, a skutkami jego działań został objęty nie tylko on, ale i jego otoczenie. Cudem udało nam się z tego wyjść cało. Po trzecie... powiesz mu?

Tama odetchnęła z lekkim bólem.

-- Jeżeli to zrobię, stracisz moją opiekę. W sensie dalej będę ci pomagać, ale... Tak w dużym skrócie: los jest wypadkową przeznaczenia kreślonych przez bogów, decyzji kreowanych przez ludzi oraz dziwacznych przypadków losowych. Każdy człowiek posiada jakieś bóstwo, które jest jego patronem -- wtedy taki opiekun może naginać przeznaczenie tego, kto mu podlega. Nie zmieniać w diametralny sposób, ale nakierowywać i lekko korygować niektóre rzeczy. Nieważne, ile by było ludzi, każdy ma swojego patrona... Prawie każdy. Bardzo rzadko występuje sytuacja, w której ktoś zostaje osamotniony. Nie można jednoznacznie określić co się wtedy dzieje przez różnorodność tych przypadków, więc... To nieokreślone ryzyko.

Obserwował dalej rozgwieżdżone niebo i dumał. Deszcz komet wciąż trwał w najlepsze. Widocznie to jedna z tych rzeczy, która jest wspólna dla każdego miejsca.

Musiał zaraz podjąć decyzję, od której będzie zależeć znaczna część jego życia. To właściwie jest nic w porównaniu do prawdziwej stawki -- losowe zderzenia uwolnionych Wszechświatów będzie kosztować wiele innych istnień.

Nie prosił o to.

Nie prosił o nieśmiertelność.

Nie prosił o widmowe oko manipulujące energią.

Nie prosił o możliwość bycie potencjalnym, niemym bohaterem całego istnienia.

Nie prosił o żadną z tych rzeczy, jaka była mu dana kiedykolwiek. Pragnął tylko zająć się swoimi sprawami, żyć w szczęśliwym związku, dorobić się jakiejś stabilnej posady, znaleźć fajne hobby i spokojnie dożyć starości. Zamiast tego żyje już ponad dwa razy dłużej, niżby się spodziewał, dalej czynnie działa w służbach prawa, a teraz dodatkowo to na jego barkach spoczywają losy o wiele większej liczby bytów niżby się spodziewał.

Teraz nie było ważne, czego on pragnął. Teraz było istotne to, co był w stanie zrobić. Czuł ciężące na jego barkach nieme nadzieje. Czuł uginające się w jego nogach kolana. Czuł treść żołądka powoli podchodzącą coraz bliżej do jego szczęki -- ale nie tym razem. Stanął wyprostowany i przełknął. Już nie będzie tak jak kiedyś.

Weźmie na siebie to brzemię. Wykona swoją misję. A potem wróci do ciepłego domu i zaszyje się z jakimiś puzzlami na najbliższy miesiąc. Zacisnął mocno pięści i odwrócił się do zgromadzonych w pomieszczeniu. Ci cali ten czas oczekiwali na niego w milczeniu, obserwując, co raz zrobi.

-- Podjąłem decyzję.

Dalej milczeli.

-- Fuzja nastąpi.

-- Ale--

-- Żadnych ale -- mówił głosem grobowo poważnym. -- Tu nie chodzi o nas, tu chodzi o niezliczoną inną ilość istnień. Poza tym... chyba chcecie dalej działać w imię statystyki, racja? Jak jednak to się ma udać, kiedy wszystkie mosty upadną? Będziecie uwięzieni w swoim biurze i kwaterach. A o jakiegoś patrona nie dbam. Jedynym, kto będzie formował moje przeznaczenie, będę ja sam.

Cała trójka zbliżyła się do siebie nawzajem i zaczęła szeptać.

-- Zgadzam się.

-- Za.

-- Za.

-- Rób, co słuszne. Masz nasz kredyt zaufania.

-- Czwórka go nie miał?

-- Powiedzmy, że... Ciężko jest nam się spierać z Prezesem. Poza tym Czwórce brakowało jakiejkolwiek linii obrony.

Jakub uśmiechnął się i skinął głową w geście podziękowania. Tama spojrzała zdziwiona. Podeszła do niego bliżej i spytała nieco szeptem:

-- Jak... jak to się stało?

On tylko wzruszył ramionami i odpowiedział także cicho:

-- Myślisz, że wiem? Po prostu mam dobrze gadane, a z nimi łączą mnie całkiem zażyłe relacje -- potem powiedział nieco głośniej: -- No cóż, to nie będziemy wam już zajmować głowy. Jakby co, wiecie, gdzie mnie szukać.

Wyszedł z pomieszczenia. Za nim pobiegła Tama, uprzednio zbierając szybko ze stołu notes i mapę.

Znowu byli w jego mieszkaniu.

-- To jak chcesz to zrobić?

-- Chwila, ty serio... Myślałam, że blefujesz.

-- Po chuj miałbym blefować? Robimy to albo tu i teraz, albo rezygnujesz z naszego układu.

Uśmiechnęła się lekko.

-- Plan jest prosty. Ale musisz go wykonać samodzielnie.

-- A ty co? Będziesz tylko stała i patrzyła?

-- No... trochę tak. Musisz przejąć ode mnie siłę, a potem mocno ścisnąć awenturyn i Rdzeń.

-- A ty nie zrobisz tego sama... ponieważ...?

-- Ponieważ jeżeli to zrobię, to cały proces pójdzie na nic. Chodzi tu o to, abyś tylko ty miał kontakt z przedmiotami. Tylko tak uda się usunąć te resztki.

-- Jak konkretnie?

-- Struktura najpewniej pęknie, a potem scali się na nowo w nowej formie. Ale, jak już mówiłam, wszystkie mechanizmy działania zabezpieczone są dużo głębiej.

Jakub odetchnął ciężko i przywołał Widmo Absorpcji. Ostrze szabli szybko skierował koło ucha Tamy; ta jednak nijak nie zareagowała. Stała i patrzyła spokojnie.

-- Nie boisz się, że niczego nie pochrzanię i nie będziemy mieć przez to jeszcze gorszych problemów?

-- Ufam ci. Tylko ty zaufaj mi.

Wzruszył ramionami i rozpoczął pochłanianie. Już prawie od początku poczuł coś nowego -- nie chodziło tylko o to, że miał coś w sobie. Wcześniej przecież całość energii była magazynowana w Widmo, a teraz czuł, jak przepływa ona w jego krwi. Jednak to też było coś znacznie innego -- czystą moc. Prawdziwie wielka moc, siła pochodząca z najgłębszych głębi czeluści istnienia.

Ona jednak bladła.

-- Wszystko dobrze?

Odsunął nieco ostrze, ona jednak szybko przyciągnęła je bliżej.

-- Tak, nie przejmuj się. Będę musiała potem odleżeć.

&#34;Teraz ty zaufaj mi.&#34; Czy to na pewno było teraz akceptowalne? Co, jeżeli ją narażał na zagrożenie? To jednak nie był już moment do takich rozważań -- poczuł potężny, większy i finalny już przypływ. Skupił całą energię w swoich dłoniach, ściskając z sobą widmowe oko i metalowy przyrząd. Rozległ się błysk i głuchy huk, a wtedy...

Obudził się po chwili i rozejrzał po pokoju. Wstał, podpierając się o ścianę, gdyż całą swoją energię zużył na fuzję. Musiał zamrugać kilka razy, aby odzyskać normę wzroku. W jego uszach trwał ciągły, cichy pisk. Potrząsnął głową, aby wrócić do normy. Podbiegł do białej wręcz na twarzy, leżącej nieprzytomnie na łóżku towarzyszki.

-- Wszystko dobrze? -- Próbował ją obudzić, potrząsając nią lekko. Po chwili jednak usłyszał jej głos:

-- C-co... udało się? -- zarumieniła się lekko, gdy zobaczyła go nad sobą. Jakub szybko się odsunął i pomógł wstać. Potem rozejrzeli się po pokoju.

Na podłodze leżało mnóstwo małych, zielonych odłamków z klejnotu i fragmenty metalowych płytek. Pokryte one były kroplami jego krwi -- wyciekała ona dalej z jego dłoni, dopóki rany szybko się nie zagoiły. Obok szafy znajdowała się duża plama jej krwi -- mała strużka dalej wyciekała spomiędzy jej warg.

-- Wygląda jakby... cóż... Nie zdążyłem, tak powiedzmy. Ale spróbujmy.

Widmo pojawiło się w błysku światła. Wyglądało jednak dużo inaczej. Nie przypominało ani zielonej, kryształowej kuli z otwartym okiem ani metalowej kuli z wnętrzem wypełnionym mechanicznymi komponentami. Metalowe i kryształowe części znajdowały się obecnie w wielu drobnych kawałkach na podłodze.

Unosiło się około półtora metra od niego, wręcz na drugim końcu pokoju. Teraz wyglądało jakby pozbawione fizycznej otoczki -- blask, ciepło, iskry skutecznie zasłaniały widok na tak blade, że aż białe, obracające się jądro. Średnica w porównaniu do oryginalnej formy była znacznie mniejsza.

-- To... Czysta forma? A więc to jest to, czego nie dało się zniszczyć...

Podchodził powoli, małymi krokami. Przypominały one powolne szuranie nogami po podłodze. Im bliżej obiektu, tym mocniej czuł żar na swojej skórze, światło rażące jego oczy i słabe impulsy przebiegające w jego ciele. Czuł magię budzącą się w wnętrzu jego ciała. Rany na jego palcach powoli się regenerowały, im bliżej, tym szybciej.

Gdy opuszek jego środkowego palca dotknęły bezpośrednio powierzchni wnętrza, poczuł potężną porcję energii energii, która przepłynęła z głębi jego mięśni i kości w stronę obiektu. Nie mógł jednak przerwać dotyku. Leżące na podłodze kawałki szybko przyległy do centralnej części, łącząc się na nowo i budując nową formę.

Zieloną, chropowatą i ostrą skorupę zastąpiła gładka i bladosrebrna tekstura miejscami pokryta małymi wypustkami. Na całej powierzchni Widma widać było płytkie wgłębienia układające się w nieregularne linie -- złączenia nowej skorupy. Tęczówka zaś przybrała połysku podobnego do migoczących na niebie gwiazd.

-- Czuję się... -- powiedział po kilku cięższych oddechach, jednak dalej ciszej niż normalnie, jakby mówił do siebie. -- Jakbym się od czegoś uwolnił. Czy jednak to dalej działa...

Przepływ energii działał tak samo. Potem sprawdził Widmo Absorpcji poprzez szybkie pobranie ciepła z otoczenia -- bez zmian. Potem Widmo Emisji wykonując mały strzał -- również nic się nie zmieniło.

Udało się. Odzyskał wolność.

Dopiero wtedy uświadomił sobie tę niepokojącą ciszę.

-- Tama? -- powiedział, odwracając się. Ujrzał ją bladą na twarzy, siedzącą na łóżku z nieprzytomnym wzrokiem. Podszedł bliżej. -- Wszystko dobrze?

-- Czy... udało się? -- odpowiedziała nieprzytomnym głosem. -- Wygląda jakby...

-- Ta. Mamy sukces. Ale ty... nie wyglądasz za dobrze -- pokazał palcem na czerwony ślad na jej twarzy.

-- Oj tam, wyliże si-- -- przerwało jej gwałtowne kaszlnięcie połączone z wypluciem kolejnej porcji krwi. -- Wyliże się.

-- Ta... oby.

Tama spróbowała wstać, nawet udało się jej postawić dwa sukcesywne kroki, przy trzecim jednak potknęła się i prawie upadła. Jakub zdążył jednak ją złapać przed uderzeniem twarzą w nieliczne resztki dawnych komponentów na podłodze.

-- Chyba lepiej będzie, jak usiądziesz.

-- I jak mi wyjaśnisz, co tu się odpierdala. -- spytała Małgosia z wytrzeszczonymi oczami. Dopiero co pojawiła się we framudze drzwi, zaniepokojona dziwnymi odgłosami z sąsiedniego mieszkania. Była w swojej nocnej koszuli i starych kapciach. -- Kim ona jest? Co to jest na podłodze? Co to były za dźwięki wcześniejsze? Co... co się tu działo?

Dopiero po chwili zobaczył stojącego za nim Grzegorza, również w piżamie. Jakub odetchnął ciężko i powiedział tak spokojnie, jak tylko potrafił:

-- Przebierzcie się, zadzwońcie po Tomka i najlepiej zróbcie sobie kawy. To będzie... dziwaczna rozmowa. Ale i tak wątpię, że będzie to najdziwniejsza rzecz, która się przydarzy.
-----
Siedzieli wokół stołu, przed każdym stał kubek z parującą cieczą. Psycholog zdążył przyjść na moment, zanim reszta usiadła do z gotową kawą i herbatą. Przez kilkanaście minut wszyscy oprócz Tamy siedzieli w ciszy, słuchając jej wyjaśnień. Im dłużej szła opowieść, tym większa konsternacja malowała się na twarzach nowoprzybyłych.

-- I tak oto trafiliśmy tutaj -- skończyła, opierając się bardziej na tyle krzesła.

-- Ręczę za te zeznania całym duchem.

-- Powiem tak -- zaczął doktor Szmidt -- Dołączyłem do Fundacji jeszcze w późnych latach osiemdziesiątych. Widziałem wiele dziwacznych rzeczy, zwłaszcza przy tym gościu -- pokazał kciukiem na Jakuba. -- I szczerze? Jestem w stanie uwierzyć we wszystko, co zostało tu powiedziane. Widziałem dużo gorsze i dużo dziwniejsze rzeczy.

-- Ja mogę to potwierdzić, jakby wiecie... -- dodał Grzesiek. -- W Departamencie Kryminalistyki Anomalnej widziało się równie dziwne sprawy. Rzeczy jak wróżki, anomalne sprzęty kulinarne, nielegalny handel konceptami czy manipulatorzy rzeczywistości otwierający podziemną restaurację to tylko wierzchołek góry lodowej.

-- Czyli wierzycie mi?

-- Raczej nie ma powodów, aby ci nie wierzyć.

-- Ta, u mnie podobnie.

-- Ale to znaczy, że... -- powiedziała Małgosia -- że jeżeli to wszystko jest prawdą, to... Co to znaczy?

Jakub tylko wzruszył ramionami.

-- Co ma znaczyć ta reakcja?!

-- To, co stanie się dalej, zależy od decyzji grupowej -- powiedział spokojnie. -- Po to tutaj siedzimy, racja?

-- Przecież już się zgodziłeś -- powiedziała dalej lekko nieprzytomna Tama.

-- Tak. Ale kwestia co stanie się tutaj, kiedy mnie nie będzie. Ile mamy jeszcze tego urlopu?

Chmiel wyraźnie spojrzał na Grzesia, który odpowiedział szybko:

-- No... Tracz dał nam czas do Nowego Roku. O ile nie wydarzą się, tutaj cytat, &#34;nadzwyczajne sytuacje wymagające natychmiastowej interwencji&#34;.

-- I myślisz, że coś się stanie?

-- Jestem od rozwiązywania spraw, a nie wróżenia z fusów.

-- Większość ludzi siedzi teraz w domach z rodziną -- dorzucił swoje trzy grosze Tomek. -- Więc wiecie, o ile nie stanie się coś //naprawdę// wyjątkowego, na co sam nie widzę za dużych szans, nie ma się co martwić.

-- A więc, jak dobrze liczę, zostaje... -- Jakub spojrzał na kalendarz. -- Tydzień.

-- Tydzień wedle czasu tego wymiaru -- dodała Tama.

-- I co? Chcesz zniknąć na tydzień bez żadnego wyjaśnienia? -- spytała skonfundowana Małgorzata.

-- W tym najlepszym scenariuszu.

-- A w najgorszym? -- spytał Tomek.

-- W najgorszym gdzieś po drodze okazuje się, że jest już za późno, cała misja idzie się jebać, Multiwersum się rozpada, a ja zostaję wymazany z historii -- po powiedzeniu tego, wziął duży łyk herbaty.

-- I mówisz to tak spokojnie? J-jak? -- spytała znowu Małgorzata.

-- Jest na mocnych ziołach na uspokojenie -- burknęła Tama. -- Chociaż lepsze to, niż gdyby kontakt z nim był urwany przez natłok emocji. 

-- Skąd w ogóle masz wiedzę o tym, jak zażegnać cały ten kryzys? -- spytał Grześ.

-- Bo wszystko się zaczęło w moim, nie bójmy się tego słowa, domu. To, skąd przychodzę, jest moją ojczyzną i zamierzam o nią walczyć.

-- A ja tylko chcę mieć za sobą tą... ekstremalną przeszkodę na mojej drodze. Mam tu na myśli zarówno, miejmy nadzieję, nie taki nieuchronny proces rozpadu mojej duszy, ale też i upadek Dróg między światami. 

-- I tak po prostu to zaakceptowałeś?

Spojrzenia Chmiela i jego sąsiadki z naprzeciwka spotkały się na wspólnej linii. Ona patrzyła na niego wzrokiem pełnym nadziei i strachu, on szybko odwrócił wzrok gdzieś na ścianę za nią i wzruszył lekko ramionami.

-- Nie mam na ciebie słów -- powiedziała, chowając twarz w dłonie i opierając łokcie o blat. On ją objął ręką. Spojrzała na niego, a z oczy zaczęły płynąć małe łzy. Potem objął ją jeszcze drugą ręką, przytulając jej ciało do swojego.

-- Czy ja cię kiedyś zawiodłem? Nie. To znaczy, mam nadzieję, że nie, ale nigdy nic takiego nie zgłaszałaś, więc... Słuchaj. Zaufaj mi. Tu nie chodzi tylko o mnie, ciebie, Tomka i Grzesia, Tamę, o mieszkańców tej kamienicy, o osoby, jakie poznaliśmy w pracy. Tu chodzi o wiele większą skalę. Prawdopodobnie o skalę wielu światów. I to wszystko jest w moich dłoniach. Czemu? Przez kilka zbiegów okoliczności, a przynajmniej tak myślę. Dziwaczne, racja? Żyć w świecie, gdzie jedynymi czynnikami determinującymi twój los są przypadek i ty sam -- zapauzował na chwilę. -- Dobra, zanim zboczę z tematu za mocno, chcę tylko powiedzieć: Wrócę. Nieważne, przez jaki rodzaj ziemi będę musiał przejść, przez jaki typ morza będę musiał przepłynąć, przez jaką kategorię przeszkód będę musiał się przecisnąć -- wrócę do ciebie. Nawet jeśli będzie musiała minąć, z czyjejkolwiek perspektywy, setka lat, abyśmy mogli się spotkać -- i tak wrócę.

Spojrzała na niego. On dalej wgapiał się w jakiś punkt za nią i kontynuował:

-- Przechodziłem już dużo gorsze przeszkody. Walka z prawnikiem, bycie nękanym przez prastare bóstwo, konieczność pojednania się z ojcem, czy potrzeba wygrania rundy pokera w imię ochrony tajności Fundacji -- to tylko część z tych rzeczy, które sprawiły, że jestem tu, gdzie jestem. Wielokrotnie się łamałem i wielokrotnie na nowo się odbudowywałem, tylko aby wrócić nowy, silniejszy, stabilniejszy. Teraz będzie tak samo. Oczekuj mnie w Nowy Rok. Jeżeli nie, oczekuj mnie każdego ranka i wieczora, które nadejdą potem. Nawet jeżeli tego nie zrobisz, kiedyś i tak ujrzysz mnie na nowo. I nawet jeżeli wrócę jako ktoś kompletnie inny, jedna rzecz się nigdy nie zmieni -- to, co sprawiło, że dalej tu siedzimy razem.

Odsunęła się lekko i spojrzała na niego takim samym wzrokiem, jak patrzyła na niego pozostała trójka uczestników przerwanej jego monologiem dyskusji. Szaleniec? Mówca motywacyjny? Czy to wszystko tylko nieskładne bajdurzenie wywołane przesadzeniem dawki substancji w naparze? 

Nie. Tylko Chmieliński, jakim był i jest, a zarazem aż Chmieliński, jakim był i jest. I pozostanie nieważne co.

-- Więc jak? Mogę iść i naprawić cokolwiek się wydarzyło w tym całym Centrum Wszystkiego?

Wszyscy wymienili się nerwowymi spojrzeniami, analizując, co zaraz powie reszta ludzi przy stole. Małgorzata przemówiła pierwsza:

-- To tylko twój wybór.

-- Zgadzam się -- dodał Tomasz.

-- Popieram -- powtórował Grzesiek.

-- Ja i tak się z tym zgadzałam od początku, więc... -- powiedziała po dłuższej chwili milczenia Tama.

-- No cóż. Dziękuję za poparcie, jednak mój wybór tu się nie liczy. Teraz to jest decyzja wszystkiego życia, jakie mogę spotkać podczas swojej drogi i jakiego na pewno nigdy nie napotkam podczas tej podróży -- jedyną opcją jest ruszyć. Jeżeli nie ja, to nikt inny. Koło fortuny już dawno przemówiło zamiast kogokolwiek.

Dopił zawartość kubka, podczas którego rozległy się szepty, po czym dodał:

-- Słuchajcie, nie traktujcie tego, co zaraz powiem, jako pewnik. To tylko tak na zapas, bo nie mam pojęcia, co się wydarzy podczas najbliższego czasu, ale muszę przyznać... Nie mogłem sobie wyobrazić lepszej paczki znajomych w nowym życiu, niż wy. Wiem, że nasza droga do tego miejsca była wyboista, ale o wiele bardziej przytłoczona była cudownymi momentami pojednania, śmiechów i wsparcia siebie nawzajem. To naprawdę... było coś pięknego. I dlatego, ale nie tylko dlatego, obiecuję wam -- wrócę. Cokolwiek się stanie, gdziekolwiek będę musiał się przeprawić i kiedykolwiek się to stanie -- wrócę do was.

Po tych słowach odsunął swoje krzesło i wstał.

-- Jeżeli jednak nie wrócę, to... ja... nie wiem, co wtedy, okej? Nie mam pojęcia, co się wtedy stanie. Pewnie zostanę wymazany z waszej pamięci i te rzeczy. Ale nawet wtedy, ja będę pamiętał... że jesteście najwspanialszymi przyjaciółmi, jakich spotkałem. Przytuliłbym was na znak pożegnania, ale chyba sobie odpuszczę, bo cóż... zdążyłem się tylko przebrać. Wiem, że to trochę klimatyczne, ale jednak... obyśmy się kiedyś zobaczyli znowu. Trzymajcie się tam beze mnie, dobra?

Po zakończeniu swojej wypowiedzi wyszedł z pokoju.

-- Czy ten napar na uspokojenie na pewno... -- zaczął niepewnie Tomek.

-- Czy ty implikujesz, że on... jakby... -- dołączył się do rozmyślań Grzesiek. Na twarzy jego i starszego już psychologa pojawił się lekki uśmieszek.

-- To raczej tylko wpływ tego całego burdelu z dzisiejszej nocy zderzonego ze środkami na uspokojenie -- ostudziła ich zapędy Małgorzata. -- Poza wątpię, aby to był akuratny czas na takie żarty.

-- Ta, wiem, sory, ale musiałem jakoś odreagować, dobra? Z upływem lat nauczyłem się, że czasem śmiech to najlepsze wyjście. Oczywiście jak ta druga osoba nie widzi.

-- Nadal nie wierzę, że jeszcze cię nie wywalili z tej kliniki.

-- Czemu? Przecież to pod moimi skrzydłami robiłaś praktyki, racja?

-- No i możliwe, że też pierwszy kontakt z rzeczami unoszącymi się w powietrzu pracowni alchemicznej -- dodała od siebie Tama po długiej chwili milczenia. -- To też mogło... nieco mu pomieszać. Ale to przejdzie, nie trzeba się martwić o te sprawy.

Małgosia spojrzała na nią lekko zmieszana i spytała:

-- Tak właściwie, skąd masz pojęcie na temat takich rzeczy?

-- Ja nie mam. Ale znam blisko ludzi, którzy się znają. To znaczy, jedną osobę, ale za to spędziła na swoich badaniach prawie sto lat. Gdyby tylko więcej ruchu, może udałoby jej się zajść dalej w praktyce... Ale to temat na inną rozmowę.

-- Tak bardziej na temat, czy powinniśmy Kubę zostawić teraz samego, czy...

-- Może lepiej pójdę do niego. I tak mam jeszcze jedną rzecz do obgadania. -- Tama odsunęła swoje krzesło i poszła do zamkniętych drzwi pokoju naprzeciw kuchni.
-----
Leżał na łóżku brzuchem do góry. Nogi miał blisko siebie, z czego jedna trzęsła się nerwowo. Ręce miał rozprostowane w kierunku prostopadłym do tułowia, a jedną dłoń ściśniętą. Jego oczy wbijały wzrok w sufit.

Po chwili drzwi uchyliły się cicho. Weszła bez słowa. Podniósł się lekko, by spojrzeć, kto zaburza jego moment na rozmyślenia, a potem wrócił do poprzedniej pozycji.

-- Wszystko dobrze?

-- Ta -- odpowiedział beznamiętnie.

Zajęła miejsce na fotelu.

-- Nie wyglądasz.

-- A jak niby mam się czuć dobrze? Teraz wszystko spoczywa na mnie. Jeżeli ja coś spierdolę, to przepadną wszyscy. Nie czułem takiej presji od... no dosyć dawna.

-- Nie jesteś przecież sam. Masz moją pomoc, no i wsparcie przyjaciół.

-- No niby tak, ale koniec końców i tak pewnie na tej drodze zostanę sam. Ty jesteś teraz za słaba, by za mną nadążyć, a co dopiero dożyć końca.

-- Oj tam, nie doceniasz mn- -- Tama odkaszlnęła mocno. -- No, może trochę. Ale prawdziwy lider nigdy nie zostawia swoich żołnierzy na pastwę losu.

Uśmiechnął się lekko.

-- Przypominasz mi kogoś.

-- Tak?

-- Dziadka. Miał podobny charakter -- z jednej strony był takim faktycznym dziadkiem. Wiesz, dbający o wnuka, mający wiele opowieści i te sprawy. Mocno zastępował ojca. A z drugiej strony... Gdyby nie on, nie byłbym tu, gdzie jestem.

-- To znaczy? Chyba nie chcesz mnie przyrównać do starszego pana.

-- Nie, mam na myśli jego stronę dowódcy. Wiesz, brał udział w różnorakich bitwach, no i to on nauczył mnie szermierki i posługiwania się bronią palną. Treningi były momentami naprawdę ciężkie, a wymóg posłuszeństwa wysoki, ale... Nie określiłbym tego w stu procentach złymi czasami. Pomógł mi się rozwinąć w ścieżce podążania w ślad walki o równość, no, a potem ze wstąpienia do policji tylko jeden krok...

-- I potem wszystko ruszyło dalej?

-- Ta. Nie było to najprostsze życie, ale... -- Przewrócił się na prawy bok. -- Ciężko mi wyobrazić sobie inne. Wiesz. Było w wielu momentach ciężko, a nawet przytłaczająco ciężko... ale jednak to moje życie, racja? Kim byłbym, gdybym miał inne życie?

-- Sobą. Ale innym. Tak myślę. Każdy musi znaleźć własną ścieżkę, racja?

-- No, tak. I ja swoją znalazłem.

-- Aż żałuję, że nie mogę ci w niej pomóc bardziej, niż pozwala na to nasza misja, zwłaszcza że...

-- Zwłaszcza, że co? -- Obrócił głowę w jej stronę.

-- Ah, nieważne. Kiedy indziej ci powiem. Tylko chcę powiedzieć... spotkałam kiedyś twojego dawnego przodka.

-- Skąd wiesz, że to mój praprapra... ileś tam pradziadek?

-- Bogowie wiedzą takie rzeczy, racja? W każdym razie było to wiele wieków temu. Jeszcze za czasów, gdy wasz kraj się kształtował. Wtedy też zdarzyło się to, co teraz.

-- On też miał... ten awenturyn?

-- Tak.

-- Czyli to znaczy, że... oddał swoje życie za innych?

-- Gdy tylko zrozumiał, co było stawką, poddał się bez walki. Chciał ze mną iść, ale wtedy... Wtedy były inne czasy. Nie było odpowiednich technologii i te sprawy.

-- Ta, ta, rozumiem. Ale to znaczy, że... historia zatoczyła koło?

-- Dziwne, nieprawdaż? Po ponad tysiącleciu jeden z moich najlepszych wyrobów znowu trafił do rodu Chmielińskich. To znaczy, wtedy nazwiska jeszcze nie istniały, ale rozumiesz... -- Wstała i podeszła do łóżka. Usiadła na jego brzegu. -- Rodzina jest czymś więcej niż tylko zestawem genów. Wszystko kryje się tu -- przycisnęła palec wskazujący do jego mostka.

-- W płucach?

-- W duszy. To nie tylko jakieś wspólne kody genów albo przekazane cechy fizyczne, ale przede wszystkim, w twoim wypadku, duch walki, podążanie za zasadami i niechęć do porażek.

Uśmiechnął się i ścisnął dłoń mocniej. Podniósł się do pozycji siedzącej i rozprostował palce.

-- Co to? -- spytała, widząc zieloną monetę ze znakiem czterolistnej koniczyny.

-- Moja pamiątka po ojcu. Dostałem ją na chwilę, zanim odszedł z naszego świata. Przez długi czas tkwiła wewnątrz niego, w sensie tak duchowo, i chroniła szczęściem od nadchodzącej śmierci. Czuję w niej nie tylko tą moc do zmiany biegu zdarzeń, ale także... Powiedział wtedy coś pięknego. Nie słowami, ale myślą. Nie musiał nic mówić, abym to poczuł.

-- Co takiego?

-- To świadectwo rodu jest teraz w moich rękach. Nie chodzi mi o kontynuację historii, znaczy to może też, ale przede wszystkim o to, bym kontynuował to, co robiłem. Walczył o to, co uważam za słuszne.

Po jego prawym poliku popłynęła powoli łza. A potem kolejna po lewym. I kolejna, kolejna, kolejna...

-- Ja... Nie chcę go zawieść. Nie chcę zawieść też samego siebie ani wszystkich przodków. Nawet pomimo faktu, że odrzuciłem większość dawnych norm... Ja dalej chcę walczyć, rozumiesz? Nie boję się odejścia ze świata z powodu zostania zapomnianym, albo ponieważ nie dopełniłem spraw doczesnych. To świadectwo spoczywa na mnie i zamierzam je dopełnić tak długo, jak tylko mogę, rozumiesz? W imię historii, ale też w imię ludzi, którzy dali mi siłę, aby dalej działać.

-- Żołnierzu, muszę przyznać... Brakowało mi takich ludzi jak ty od długiego czasu.

-- W sensie?

-- W pełni oddanych sprawie. Słuchaj... wiem, że będzie ciężko, ale nie poddawaj się. Masz moje pełne wsparcie.

Uśmiechnęła się i zasalutowała. On nieśmiało odpowiedział tym samym, jakby nie wiedział, co dokładnie teraz zrobić. //Jakim cudem tak szybko przechodzi od jednego stosunku wobec innych do drugiego?//

-- Ale teraz, musisz my wybaczyć.

-- Co taki--

Kiedy tylko Widmo Absorpcji pojawiło się w powietrzu, złapała je i cisnęła w jego otwartą dłoń. Nie zdążył uniknąć ostrza, jednak nie było czego unikać -- końcówka zatrzymała się tuż na zielonym żetonie w jego dłoni. Po chwili wypadł z niego słaboświecący kryształ o seledynowej barwie.

-- Czyli faktycznie, notes dobrze pokazywał.

-- Coś ty zrobiła? -- Jakub czuł, jakby zaraz miał rozszarpać swoją rozmówczynię za czyn przed momentem.

Widmo przeistoczyło się w swoją podstawową formę i zaczęło skanować kryształ. Po chwili proces zakończył się słowami &#34;Forma zapisana pomyślnie.&#34;, jednak ani Jakub, ani Tama nie zwrócili na to uwagi.

-- Spójrz. Oto jest. Odłamek Gwiazd.

Wtedy go ujrzał. Dalej spoczywał na jego dłoni.

-- Według zapisków... -- nagle zmaterializowała torbę, wewnątrz której było pełno słoików i ten sam notes, który widział w biurze Rachmistrzów. Szybko schowała kryształ do jednego ze szklanych naczyń, po czym otworzyła zeszyt i zaczęła czytać: &#34;Czujesz? Oto manifestacja energii czystego przypadku spoczęła w twoich dłoniach. Zbudowany z czystej entropii, ma dosyć nikłe rozmiary, ale potężne właściwości. Jest w stanie zmienić bieg całych wojen o sto osiemdziesiąt stopni, jeżeli tylko kości wyrzucą pożądane liczby. Bo cóż może zrobić człowiek, kiedy przypadek postanowi to, a nie tamto? Tą potężną moc reprezentują gwiazdy -- od zawsze to tam szukano znaczenia świata i historii. Dbaj o niego dobrze. Kto wie, kiedy znowu go znajdziesz.&#34; -- Potem notatnik na nowo wrócił do skórzanej torby.

-- Czy to znaczy, że... To był pierwszy z dziesięciu?

-- Tak. Na czas swojej misji możesz zatrzymać i torbę, i zeszyt. Wskaże ci on lokalizacje kolejnych kryształów żywiołów, poda informacje o nich, a także o Wszechświecie, w którym się znalazłeś. Bez tego ani rusz.

-- No... tak. Chyba.

-- To też była... no cóż, ostatnia rzecz w tym Wszechświecie, jaka nam pozostała do zrobienia.

-- A więc to znaczy, że...

Pokiwała niemo głową. 

-- Mogę zrobić jeszcze tylko jedną rzecz? 

-- No dobrze. Ale pamiętaj, że czas...

-- ...nam się kończy. Tak, wiem. Jednak to naprawdę ważne.

-- Zgoda. Ja w międzyczasie przygotuję metodę łączności i miejsce dowodzenia.

-- Coś jak walkie-talkie?

-- Tak, ale na zasięgu multiwersalnym. 

Tama otworzyła drzwi do alchemicznej pracowni -- a raczej otworzyłaby, gdyby nie to, że drzwi do sypialni były uchylone. Za nimi stała Małgorzata.

-- Ile z tego słyszałaś? -- spytała szeptem Tama stojącą w progu drzwi Małgorzatę, po czym szybko obejrzała się kontrolnie. Wyglądało na to, że Jakub postanowił wykorzystać wolną chwilę i uciął sobie drzemkę.

-- Większość. Słuchaj ja... Czy to wszystko naprawdę konieczne?

-- Tak. Już mamy pierwszy Odłamek, więc... jak na razie, nic więcej w tym wymiarze nam nie pozostało. Nie możemy sobie pozwolić na dalsze czekanie.

-- No cóż, dobra. Po prostu... uważaj na niego, dobra?

-- W sensie?

-- Wiem, że pochwaliłaś jego zapał. Ja też jestem w podziwie, że potrafi tak po prostu przeć naprzód przez wszystko i robić to, na czym mu zależy, ale jednak... to go zabija.

-- W sensie?

-- No cóż, jakkolwiek nie jest to przydatne samozaparcie, tak to nie jest nic szczególnie dobrego. Jeżeli będzie tak ciągle pchać siebie coraz dalej w swojej wewnętrznej walce, w końcu nie wytrzyma. Sama widzisz, w jakim jest teraz stanie. A co dopiero, kiedy...

-- Kiedy zabraknie mu celu?

-- No właśnie. -- Małgorzata na chwilę zamilkła, zamyślona. -- To nie tak, że chcę go zatrzymywać, ale jednak... jeżeli będzie tak walczyć o wszystkich wokół, to kiedy zawalczy o samego siebie?

-- No cóż...

-- Czasem ledwo udawało mi się go do lekarza wyciągnąć. Zawsze było coś ważniejszego.

-- Kiedy już skończymy, to raczej nic poważnego mu nie będzie.

-- A jeżeli jednak? Słuchaj, ja po prostu... boję się o niego. Chcę mu pomóc, żeby nie zajechał się na śmierć albo nie stracił nagle jedynego celu w życiu, bo przestanie być potrzebny. Czy możesz mi coś obiecać?

-- Co takiego?

-- Zadbaj o niego, dobrze? Tylko podczas tej waszej wyprawy. Żeby wrócił w miarę cały i zdrowy.

Tama uśmiechnęła się.

-- Dobry przywódca jest liderem -- najpierw dba o sukces misji, potem o swoich żołnierzy, a na końcu o swoje względy. Najlepszy przywódca jest dla dzieci jak rodzic -- najpierw zapewnia dobrobyt swoim podwładnym, potem jest powodzenie misji, a na końcu on sam.

-- Czyli tak?

-- Tak. Rozumiem cię. Jest zupełnie jak Tadek, kiedy...

Małgosia odetchnęła z ulgą.

-- Bogu dzięki... tak w sumie, póki mamy czas, jeszcze chcę zapytać. Czy naprawdę kiedyś spotkałaś jakiegoś jego przodka? I czy ty naprawdę go... -- Małgosia zawahała się. -- No wiesz...

-- Tak, spotkałam. Ale w nieco... -- Tama uśmiechnęła się nostalgicznie sama do siebie. --  innym kontekście. To prawda, zablefowałam, ale potrzebowałam go nieco zmotywować, rozumiesz mnie? Każdemu to jest czasem potrzebne.

-- Tsa...

Jakub nagle pojawił się jakby znikąd. Najpewniej panie zajęte swoją rozmową nie usłyszały jego kroków. Spojrzał na Małgosię.

-- Możesz pójść na chwilę ze mną? Ja mam... jeszcze jedną sprawę.

Tama, korzystając z okazji, szybko zniknęła za drzwiami.
-----
Siedzieli na przeciwnych krańcach łóżka, odwróceni do siebie plecami. Jakby bali się tej konfrontacji. 

-- Wygląda na to, że szeptałam głośniej, niż myślałam.

-- Nie, to tylko zboczenie zawodowe. I cisza wokół.

-- O co chciałeś mnie spytać?

-- To prawda? Czy ty faktycznie myślisz, że ja naprawdę... doprowadzam się do upadku?

-- Cóż, może użyłam zbyt mocnych słów, ale jednak... Nie uważasz, że to szkodliwe?

Nie odpowiedział. Tylko położył się na plecy. Małgorzata kontynuowała:

-- Wiesz, ciągle gonisz za tym odkupieniem, jak to określiłeś. Mówiłeś, że potem zaczniesz nowe życie, ale... myślałeś kiedyś, co wtedy będziesz robić?

-- Po prostu będę dalej robić to, co robiłem w imię tego, dla czego robiłem wcześniej.

-- Nie widzisz, jak to wygląda, racja? Nie możesz się tak ciągle przemęczać przez gonitwę za wyższymi celami. Musisz czasem zwolnić i zadbać o siebie. 

-- Nonsens. Bez samoopieki byłbym bezużyteczny. 

-- No wiesz, przecież nie musisz porzucać tego, co robisz. Po prostu musisz zrozumieć... nie musisz tak ciągle się forsować, racja?

Znowu nie odpowiedział.

-- Wiesz, czasami dobrze jest po prostu zwolnić i poleniuchować trochę. Nie mam na myśli całkowitego porzucania swoich celów, tylko... Wiesz, momentami odpocząć. Każdy potrzebuje czegoś takiego. A jeżeli dalej będziesz chciał nieść wszystkich i wszystko jak jakiś rycerz...

-- To w końcu się załamię jak kiedyś?

-- Właśnie tego się obawiam.

Znowu nie odpowiedział. Potrzebował chwili na zastanowienie się. Potem się podniósł i usiadł obok mnie.

-- Wiesz, po prostu... Ja zwyczajnie chciałem zrobić dobrze.

-- No i robisz dobrze, tylko że... Nie chcę, żebyś w pewnym momencie popchnął siebie za zbyt daleką linię. Za granicę bez powrotu.

-- Obawiam się, że już dawno ją przekroczyłem. I zwyczajnie przywykłem do warunków, jakie tam panują. Ale gdy to wszystko się skończy... 

-- Gdy to wszystko się skończy, to co?

-- Może sobie zrobię ten cały &#34;babski wieczór&#34;, jak ty lubisz określać swoje leniuchowanie. Niekoniecznie te całodniowe na kanapie -- powiedział z lekkim rozbawieniem w głosie.

-- Hej, nie wyleguję się całymi dniami na wersalce -- podchwyciła jego dobry humor.

-- Kiedy to wszystko się skończy, zamierzam nareszcie zacząć żyć bez ciągłego strachu i żalu.

-- Dobra decyzja.

-- Podobno Mazury są piękne latem. Sandaczy jest pełno. A jakie okonie tam biorą... Co dopiero szczupaki...

Znowu się położył.

-- Czyżby udało mi się ciebie przekonać do zmiany decyzji?

-- Oj tam, to nie to, ale wiesz... Ja... Nawet średnio wiem, co chcę powiedzieć.

Spojrzeli na siebie. Wzrok wystarczył, by się zrozumieli.

-- Kiedy już wrócę... 

-- Odpuścisz sobie trochę?

-- Ale tylko trochę. 

-- Cóż, chyba jeszcze trochę roboty przede mną...

-- Oj tam. Nie musisz się martwić. Wszystko będzie dobrze, jestem pewny.

-- Skąd ta pewność?

-- Wiesz... Nic i tak się nie zmieni, wiesz o tym? Dobrze mi z tym, jak jest. Nie zrozum mnie źle, jestem wdzięczny za twoją troskę. Ale nie rozumiesz jednej rzeczy -- po przejściu przez te wszystkie przeszkody, jakie postawili przede mną ludzie, bogowie czy przypadek, odniosłem wiele ran. Nie tylko tych fizycznych jak zadrapania, złamania, oparzenia, postrzały czy krwotoki z narządów. Chodzi mi też o to rany na psychice.

Spojrzała na niego, a on kontynuował:

-- Zwątpienie w siebie i innych, żal, nienawiść, utrata motywacji, osamotnienie... Długo mogę wymieniać. Ale mimo to przeżyłem. Niezależnie od tego, co mnie napotkało, co przez to straciłem i co pozostało, ja i tak odbudowałem siebie i parłem naprzód. Dzięki sercu płonącemu wiarą, niezłomnemu duchowi walki i umysłowi napędzanemu ideałami. Prawie każdy, kogo spotkałem, w końcu umarł, w przeciwieństwie do mnie. Tyczy się też to tych, którzy jeszcze stąpają wśród żywych, w tym was. Pewnego dnia spotka was ten nieuchronny los, a wtedy... znowu będę musiał jakoś sobie poradzić samodzielnie, czyż nie?

-- Co chcesz przez to powiedzieć?

-- Wiesz... Od zawsze myślałem, że to przeznaczenie. Jakaś potężna, mistyczna siła poza naszą kontrolą, która ustala losy naszego świata i nic nie możemy z tym zrobić. Ale wiesz co? Gówno. W momencie, kiedy jestem w stanie wziąć swoje życie za rogi... Nie chcę nic zmieniać. To //jest// moje życie. Teraz, to jednak ja wybieram jego kształt i formę.

-- I co, tak po prostu będziesz dalej przeć przed siebie, nie patrząc na nic?

-- Tego nie powiedziałem. Jeżeli będę po prostu iść, to nigdzie faktycznie nie dojdę. Wiesz... gdy tylko to wszystko się skończy, będę mógł na spokojnie sobie wszystko uformować. Życie to nie tylko oswajanie bólu i wprowadzanie swoich wielkich myśli -- czasem to też gry z przyjaciółmi, wyjazdy nad wodę albo czytanie literatury lekkiej. Sensem ani nie jest czyste bycie bohaterem, ani czyste dążenie do szczęścia. Sensem jest znalezienie balansu, który tobie odpowiada w maksymalnym stopniu. I ja swój znalazłem.

Spojrzała na niego zmieszana.

-- I wiesz... jest tylko jedna rzecz, jakiej się boję. Są jeszcze jakieś pomniejsze, ale to i tak sprowadza się tylko do tej jednej, zasadniczej rzeczy. Boję się momentu, kiedy będę niezdolny do dalszej realizacji swojej osobistej wojny. Nie przegranie żadnej bitwy, bo każda porażka jest jedynie krótką przerwą, aby zreflektować się na sobą, dać sobie chwilę wydechu, a potem zreformować swoje metody i uderzyć ze zdwojoną siłą. Chodzi o moment, kiedy moje ciało i umysł odmówią posłuszeństwa duszy i sercu. Kiedy już naprawdę nie będę mógł nic zrobić, aby wrócić do dawnego stanu.

-- To naprawdę piękne, ale--

-- Ta, ale pamiętaj, że długowieczność czasem mocniej... daje o sobie znać. Wiesz, mózg chwilami gorzej sobie radzi z rozumowaniem otaczającej rzeczywistości, zwłaszcza w... ostatnim czasie. Na szczęście to tylko chwilowe.

-- Rozumiem... Ale chyba nie ma się co martwić, rac--

-- Jest jeszcze jedna rzecz. Myślałem nad tym od bardzo długiego czasu i... Zwłaszcza twoja niedawna propozycja mi dała do myślenia. Wiesz, nie chcę z tym czekać, bo nie wiem, kiedy wrócę. Nie chciałbym z tym zwlekać i w innych warunkach, ale skoro mamy już taką... delikatną rozmowę, to...

-- Co chcesz powiedzieć?

Przewrócił się na bok, kierując twarz w stronę wezgłowia łóżka.

-- To nie tak, że ktoś coś źle zrobił, ale... Chyba... Okłamałem sam siebie.

-- To znaczy?

-- Tak jak mówiłem, jestem zbudowany inaczej. To tyczy się także tego, do jakich relacji z ludźmi jestem zbudowany, okej?! -- krzyknął, czego natychmiast pożałował. Te emocje jednak siedziały w nim zbyt długo, by ulotnić się w spokoju. -- Wybacz, nie chciałem się drzeć, ale... chcę to po prostu raz na zawsze rozwiązać. Ja... nie dam rady dalej trwać w związku.

-- Chcesz przez to powiedzieć, że...

-- Ja po prostu... nie czuję, żebym potrzebował aż tak zażyłych relacji. Przy robieniu i mówieniu takich... rzeczy, jak robią ludzie bardzo bliscy sobie, nie czuję się zbytnio komfortowo. To podobnie jak przy tej... drugiej sprawie. Zwracając się do kogoś zwrotami &#34;kochanie&#34; albo takie sprawy czuję, jakbym ktoś przejmował moje ciało bez mojej zgody. Zresztą od zawsze tak było, ale... No, sama wiesz, jak kiedyś wyglądały standardy w społeczeństwie.

-- Chyba nie...

-- Od zawsze byłem wychowywany tak, by znaleźć żonę, zapewnić dobre powodzenie się w domu i spłodzić dzieci. Takie były czasy, zwłaszcza w odradzającym się kraju. A sytuacja życiowa, w jakiej się dodatkowo znalazłem, tylko pogarszała całokształt rzeczy.

Nie usłyszawszy odpowiedzi, kontynuował:

-- Byłem w opresyjnym położeniu. Nowe miasto i szukanie swojej drogi. Wszystko się dopiero odbudowywało, nie minął nawet rok od powstania państwa. W dodatku babcia zmarła niedługo wcześniej, a dziadek... Szczerze? Chyba nigdy nie mieliśmy tak szczerej rozmowy o życiu. Jakby pierwszy raz zobaczył we mnie... Swojego wnuka. -- Jakub uśmiechnął się lekko. -- Chociaż może to dlatego, że on też był ciężko chory.

-- Co to tak dokładnie ma do rzeczy?

-- Może nic. I po prostu próbuję usprawiedliwić swoje młodzieńcze błędy. Jakby... na wiosce nie miałem za dużo przyjaciół. Zresztą prawie nigdy nie miałem. Klub Matematyczny to chyba największa taka grupa, w jakiej się swobodnie czułem. Zawsze byłem takim swoistym samotnikiem. Coś w środku mnie powstrzymywało mnie przed zaprzyjaźnieniem się z innymi, a ja nie protestowałem. Nie miałem po co. Nie czułem po co. Jednak kiedy pierwszy raz nawiązałem taką... prawdziwą przyjaźń, gdzie można się zwierzać nawzajem ze swoich trosk i żartów...

-- Pomyślałeś, że tak działają prawdziwe uczucia... tego typu?

Przytaknął niemo.

-- Na początku coś czułem, ale im dalej to szło... To nie była żadna miłość. Bardziej coś podświadomie mówiące mi, że tak powinno być. Nawet gdy próbowałem protestować wobec samego siebie, nie umiałem wyjść. Tylko się okłamywałem. Wiesz, wtedy nawet nie było rozwodów. Nie miałem jak uciec od tego w sposób... pokojowy. Im częściej o tym myślałem, tym bliżej byłem wniosku, że tak naprawdę chciałem ją chronić, bo to była część mojego dążenia do wewnętrznych celów. Znaczy no, tęskniłem... ale nie było w tym głębszych emocji niż między przyjaciółmi. Kiedy odeszła, chyba nie zranił mnie fakt tej &#34;zdrady&#34;, że tak to określmy, a raczej to, że to tylko ostateczny dowód zawodu mojej misji. No a fakt, że przez ponad trzydzieści lat nie czułem żadnej pustki albo tęsknoty za tamtym stanem mnie dosyć dobrze zaalarmował.

-- I myślisz, że... Wiesz, ze mną...

-- Nie myślę, tylko wiem. To prawie ten sam scenariusz. Wszystko się zgadza: najpierw okropna sytuacja, potem pomoc od kogoś z zewnątrz... No i też chciałem zobaczyć, czy naprawdę nie jestem zdolny do takich rzeczy. Wiem jak to brzmi, ale... Słuchaj. Nie chcę, by to się skończyło jak kiedyś. Tęsknota będzie jedynie maską dla poczucia, że zawiodłem w swojej misji. Jednak przede wszystkim nie chcę, by skończyło się twoim bólem. To nie jest twoja wina. Głównie moja.

Zapadła cisza. To był bardzo długi moment, odkąd Jakub miał tak poważną rozmowę. Ale poczuł się... nieco bardziej wyzwolony.

-- Wiem, że to dosyć trudny temat, ale... Lepiej, że ta rozmowa wydarzyła się, niż gdyby ten temat był przemilczany. Wiem, że ci teraz ciężko, ale--

Położyła dłoń na jego barku. Tyle wystarczyło, żeby przekazać to, co chciała. Obrócił się twarzą w jej stronę.

-- Dziękuję.

-- Ja też. Za wszystkie chwile, który spędziliśmy i... o ile jakieś nastaną jeszcze.

-- Szczerze, to spodziewałem się, że mnie zwyzywasz od łajdaków albo coś podobnego.

-- Kac w połączeniu z tym wszystkim, co stało się dzisiejszej nocy, odjęło mi energii do kolejnego szoku. Pewnie to do mnie dojdzie dopiero za kilka godzin.

-- Cóż, rozumiem. Jeszcze tylko chcę powiedzieć, że... Nieważne. Nie chcę prawić żadnych słów, jakbym miał zniknąć na nie wiadomo ile.  To będzie tylko szybka wyprawa tam i z powrotem. Jeśli nawet z mojej perspektywy upłynie kolejne stulecie -- ba, nawet i tysiąclecie -- ja i tak nie zapomnę. Wrócę każdym sposobem, jakim będę mógł.

-- Obiecujesz?

-- Już dawno to obiecałem. Nieważne kiedy... ja zawsze powrócę. Drogą taką czy inną. Będąc taki, jak kiedyś, albo i nie. Zawsze znajdę drogę z powrotem.
-----
W cieniu Tama nie widziała, z kim dokładnie rozmawia. Nie musiała. Tego głosu nie da się zapomnieć -- wszak to właścicielce ów tonu podlegała.

-- Jak wygląda progres? Udało ci się odzyskać swój kamień?

-- Nie... napotkałam problemy powiązane z jego użytkownikiem.

-- To znaczy?

-- Kolizja. Jeżeli zginie, to kryształ przepada razem z nim.

-- Twoje kroki?

-- Rytuał oczyszczenia od Patchy w celu usunięcia resztek z naszyjnika. Wobec kryształu trzeba było zastosować Fuzję.

-- Z czym konkretnie?

-- Mechaniczna kula zmieniająca kształty do podróży przez Multiwersum.

-- Czyli twój nowy sojusznik jest w stanie podróżować poza swój wymiar?

-- Tak. Jego wersja Fundacji jest już powiadomiona.

-- Tak. Otrzymałam już wiadomość z Wydziału Polityki Międzyfundacyjnej. Wszystkie konieczne procedury są już w drodze. Jednak...

-- Coś nie tak?

-- Czy na pewno można mu zaufać?

-- Zacznijmy od tego, że nie miałam innego wyboru, dobra? Jakby, wiesz, mogłam wybrać albo zaufanie mu i podjęcie współpracy, albo skazanie całej płaszczyzny bytu na nieuchronny koniec. 

-- Ale czy jest wart zaufania?

Tama uśmiechnęła się lekko.

-- Jest oddany temu, co robi. Na początku mieliśmy pewne... Ekhem... Problemy komunikacyjne, że tak to ujmijmy -- Pokazała na zaszytą dziurą w okolicach brzucha. -- Ale gdy wyjaśniłam co i jak, od razu się zgodził.

-- Tak nagle?

-- Niekoniecznie. Ale udało mu się udźwignąć ciężar nowego obowiązku. Z pomocą moją i wsparciem jego bliskich.

-- A więc wszystko jest gotowe?

-- Tak. Odłamek Gwiazd już przejęty.

Na dowód tego, Tama wyjęła słoik ochronny z seledynowym kryształem i pokazała w blasku światła swojej rozmówczyni.

-- A więc zaczął się kolejny cykl. Zanim pójdę... Chcę zadać ci pytanie.

-- Tak?

-- Kiedy człowiek staje się bogiem? Po oszukaniu śmierci w imię swojej idei, po osiągnięciu pełnej kontroli nad pełnią swojego życia, po ujarzmieniu  pełni mocy wszystkich dziesięciu sił bytu, czy może kiedy jego wiara pozwala przezwyciężyć mu ograniczenia fizycznego ciała? A może kiedy ktoś z istniejącego panteonu mu pozwoli? -- Zanim Tama zdążyła odpowiedzieć, jej rozmówczyni odpowiedziała: -- Nie musisz mi mówić. Obie pamiętamy twoją apoteozę.

Postać stojąca w ciemności odeszła przez utworzoną, chwilową wyrwę w czasie i przestrzeni. Tama schowała słój do kieszeni i poszła do drzwi, dalej lekko uchylonych. Gdyby nie to, nie wiadomo nawet najstarszym bóstwom, na jakich obrzeżach by skończyła. Słysząc dźwięki rozmowy z pokoju po jej prawej, postanowiła chwilę poczekać, aż skończą. Po chwili, jej współpracownik wyszedł zza drzwi.

-- Lubisz podsłuchiwać ludzi, racja?

-- A tam, dopiero co przyszłam. Nie chciałam wam przeszkadzać gołąbeczki. 

-- Ta... Już... skończyłem pożegnania, że tak powiem.

-- Słyszałam właśnie. Taki stary, a taki młody... No, w porównaniu do mnie faktycznie jesteś młodziutki.

-- To ma być komplement, czy...? Mam wrażenie, że mam się czuć jak w sytuacji, gdy już pod ręką mam wybrany numer do złożenia skargi na niestosowne uwagi moich przełożonych.

-- Dziwna forma podziękowań za miłe słowa. W każdym razie... czy to znaczy, że jesteś gotowy?

Jakub odetchnął ciężko.

-- Tak. Mogę wyruszać.

-- A więc trzymaj moją torbę... -- Zdjęła z ramienia skórzany przedmiot i podała mu. -- Znajdziesz tam notes do szukania, słoiki przechowawcze, a także drobny zapas finansów i ubrania na zmianę.

-- Czyli wszystko na drogę?

-- Jeszcze jedno... Tylko potrzebuję dostępu do... jeszcze raz, jak? Duch?

-- Widmo.

Po chwili oko zmaterializowało się obok jego ramienia, a Tama położyła na jego górnej powierzchni kwiat o krótkiej szyjce i białych płatkach układających się w kielich.

-- A to to...?

-- Twój kontakt z moją siedzibą. Nie ma sensu, abym szła tą całą trasę z tobą, nie licząc przypadków nadzwyczajnych. W środku umieściłam kamień umożliwiający nawiązywanie kontaktu audiowizualnego. To znaczy... Ja widzę i słyszę, co się dzieje wokół. Ale tylko, gdy Widmo pozostaje aktywne.

-- A jak nie jest?

-- To wyobraź sobie, że to wygląda tak, jakby odłączyło kamerę. 

-- No... rozumiem. Sam kiedyś musiałem używać podsłu--

-- Świetnie! W takim razie wszystko. Możesz kierować się do kolejnego punktu. Następny jest... Dialterra. Tam do pozyskania jest Odłamek Czasu.

-- No... dobra. Czegoś szczególnego się obawiać?

-- Może tylko lekkich turbulencji przy podróży przez portal. I może choroby lokomocyjnej. To normalne, jak nigdy nie miałeś do czynienia z tak długimi dystansami.

-- No... dobra. Dzięki. 

-- Koordynaty, z których możesz wyruszyć masz w zeszycie. No a poza tym cóż... Jeżeli coś, to dzwoń. Będę na linii przez prawie cały czas.

-- To dosyć... no cóż, sporo czasu.

-- Ktoś musi dowodzić misją, racja? 

Uśmiechnęła się i zniknęła za drzwiami. Kiedy Jakub otworzył je znowu, ujrzał klatkę schodową kamienicy. Wszystko wróciło do normy.

Nie licząc kroków, jakie zobowiązał się teraz podjąć.

-- No to widzimy się... kiedyś. Oby wkrótce. Będę tęsknił -- powiedział niby w eter, ale wiedział, że go usłyszeli.

Wyszedł i skierował swoje kroki do samochodu. Jego mózg przemyślał tylko jedną myśl.

//Oto nastaje koniec pewnej ery. Ery życia w strachu, bólu i żalu. Ery życia w ciągłym strachu przed dawnymi wydarzeniami, nawiedzającymi mnie nawet i każdej nocy swego czasu. Ery życia w ciągłym bólu spowodowanym rozdrapywaniem starych ran, które tylko na nowo krwawią, bez możliwości zagojenia się. Ery życia w ciągłym żalu z powodu popełnionych błędów, zaniedbanych szans, źle zrozumianych słów i odniesionych porażek.//

Szybko spojrzał, jak daleko musi wyruszyć, by otworzyć właściwy portal -- na jego nieszczęście, dystans do przebycia był dosyć spory. Na jego szczęście, agent Vanguardu już na niego czekał.
-----
Stojąc przed otwartym wirem, znieruchomiał na chwilę.

//Dziadkowie.//

//Ojciec.//

//Marek.//

//Przemek.//

//Wiktor.//

//Adrian.//

//Wiktoria.//

//Natalia.//

//Tomek.//

//Grzesiek.//

//Małgosia.//

//Wszyscy, którzy sprawili, że jestem tu, gdzie jestem.//

Głęboki wdech i powolny wydech.

//Robię to dla was.//

Przeszedł przez portal.

Cokolwiek i ktokolwiek spotka go po drugiej stronie, Jakub będzie musiał znaleźć siłę i motywację, by przeciwstawić się wszelakim przeszkodom. Nie w umyśle -- w sercu. Nie pozostawiono mu teraz innego wyboru.

[[include :scp-wiki:component:earthworm
| first=false | last=false | hub=yes
| previous-url=/spotkanie | previous-title=Spotkanie
| next-url=/czas | next-title=Rozdział II
| hub-url=http://scp-pl.wikidot.com/chmielwersum | hub-title=Hub
]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:33.535659.</em>
  
</div>
</body>