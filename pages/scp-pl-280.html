<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://ammongit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://ammongit.github.io/wikidot-css-extractor/static/style.css">

  <title>SCP-PL-280</title>
</head>
<body>
<div id="container">
  
  <div class="page">
    <h1 class="title">SCP-PL-280</h1>
    <p>
      Link to article: <a href="https://scp-wiki.wikidot.com/scp-pl-280" target="_blank">SCP-PL-280</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>body .italic, body .italic *, body em, body em *, body i, body i * {
 --slnt: 7;
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>display: block ; border : solid 1.4px #444444 ; background :#f1f1f1; margin-left : auto ; margin-right : auto ; width : auto ; padding:10px</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/component:black-highlighter-theme-dev" target="_blank"><code>:scp-wiki:component:black-highlighter-theme-dev</code></a>
  

  
    
  <span class="page-info">
    [<a href="/wikidot-css-extractor/pages/component:black-highlighter-theme-dev.html" target="_blank">info</a>]
  </span>

  
</li>
      
        <li>
  
  

  
    <a href="https://scp-wiki.wikidot.com/component:bhl-dark-sidebar" target="_blank"><code>:scp-wiki:component:bhl-dark-sidebar</code></a>
  

  
    
  <span class="page-info">
    [<a href="/wikidot-css-extractor/pages/component:bhl-dark-sidebar.html" target="_blank">info</a>]
  </span>

  
</li>
      
        <li>
  
  

  
    <a href="https://scp-wiki.wikidot.com/component:image-block" target="_blank"><code>component:image-block</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include :scp-wiki:component:black-highlighter-theme-dev]]
[[include :scp-wiki:component:bhl-dark-sidebar]]

[[module CSS]]
body .italic, body .italic *, body em, body em *, body i, body i * {
 --slnt: 7;
}
[[/module]]

[[&gt;]]
[[module Rate]]
[[/&gt;]]

**Identyfikator podmiotu:** SCP-PL-280

**Klasa podmiotu:** Bezpieczne

**Specjalne Czynności Przechowawcze:** SCP-PL-280 musi być przechowywane w pomieszczeniu, w którym odległość każdej ze ścian bocznych, a także sufitu, od obiektu jest większa niż 5 metrów. Sama przechowalnia powinna znajdować się w odosobnionej sekcji placówki przechowującej obiekt. Obiekt aktualnie przechowywany jest w Strefie PL-72.

Obiekt nie może być przechowywany w jednej placówce z [[[scp-pl-281|SCP-PL-281]]] i [[[scp-pl-282|SCP-PL-282]]]. Jakiekolwiek próby przeprowadzenia wspólnych testów są całkowicie zakazane, a ewentualne błędy administracyjne poskutkują postępowaniem dyscyplinarnym.

Wszelkie badania na samym obiekcie, obejmujące kontakt bezpośredni lub bliską obserwację, muszą być przeprowadzane za pomocą robotów, których wysokość nie przekracza 75 centymetrów.[[footnote]]Wynika to z faktu, że działanie podmiotu obejmuje obszar od 80cm nad stykiem obiektu z podłożem wzwyż.[[/footnote]] Na przeprowadzenie takich testów oraz na udzielenie dostępu do przechowalni, wymagana jest pisemna zgoda kierownika projektu SCP-PL-280 oraz dyrektora placówki, w której znajduje się podmiot. W razie nieobecności któregoś z nich, do wydania takiej zgody upoważnieni są ich zastępcy.

&gt; **Aktualizacja procedur 30/08/2018**
&gt; 
&gt; Wewnątrz placówki, w której znajduje się SCP-PL-280, nie może przebywać Robert Amerstein. 
&gt; 
&gt; W przypadku destabilizacji działania SCP-PL-280, podjęte muszą zostać odpowiednie kroki w celu odnalezienia przyczyny zmiany trybu działania podmiotu oraz zapewnienia bezpieczeństwa pracownikom. Jeżeli stwierdzony zostanie niekontrolowany, rosnący trend w postępie tego procesu, należy przeprowadzić ewakuację personelu z placówki, kiedy tylko sytuacja zacznie stwarzać bezpośrednie zagrożenie wobec reszty placówki. Jeżeli trend ten nie zacznie się odwracać po 1 godzinie od przeprowadzenia ewakuacji, ewakuowany personel należy wywieźć do innej najbliższej placówki, a na miejsce wezwane powinno zostać MFO Omega-10 &#34;Realiści&#34;, w celu zidentyfikowania przyczyn takiego zachowania obiektu i wyeliminowania ich.

&gt; **Aktualizacja procedur 15/10/2018**
&gt; 
&gt; Aby swobodnie poruszać się po specjalnej części bezpiecznej placówki, w której znajduje się przechowalnia SCP-PL-280, należy mieć przy sobie pisemne upoważnienie kierownika projektu SCP-PL-280 oraz dyrektora placówki, być członkiem projektu SCP-PL-280 lub być funkcjonariuszem ochrony przydzielonym do pilnowania tej sekcji budynku. Przepisy te nie obejmują dyrektora placówki, w której znajduje się obiekt oraz dowódcy ochrony tej placówki. 
&gt; 
&gt; Funkcjonariuszy ochrony upoważnia się do użycia środków przymusu bezpośredniego w przypadku wystąpienia próby nieuprawnionego dostania się do przechowalni obiektu lub ogólnego wtargnięcia na omawiany obszar bez odpowiedniego zezwolenia.
&gt; 
&gt; Wobec każdego pracownika, który dopuści się złamania obowiązujących reguł dotyczących przebywania w sekcji bezpiecznej placówki, w której znajduje się SCP-PL-280, wszczęte zostanie postępowanie dyscyplinarne.

**Opis:** SCP-PL-280 to maszyna oznaczona jako stworzona przez GoI-PL-198 [[[katalog|&#34;Wspaniałości Mieszkaniowe&#34; sp.z.o.o.]]], poprzez identyfikację umieszczoną na spodzie obiektu. Jest to sześcian o długości krawędzi wynoszącej 1 metr, koloru czarnego, o gładkiej fakturze i znacznym połysku.

Dwie równoległe ściany posiadają na sobie półkoliste wypustki o bordowym połysku, służące najprawdopodobniej do wysyłania sygnałów o swojej obecności między obiektami bezpośrednio powiązanymi z SCP-PL-280 -- [[[scp-pl-281|SCP-PL-281]]] oraz [[[scp-pl-282|SCP-PL-282]]]. Ściana do nich prostopadła posiada na sobie koliste wgłębienie o średnicy 75 centymetrów i o głębokości około 20 centymetrów, wewnątrz którego widoczne są bordowo-czarne, włókniste struktury oraz ciemnoszare śmigło o nieregularnym kształcie,[[footnote]]Obserwowalna jest chociażby nieregularna długość poszczególnych łopatek czy zniekształcenie niektórych z nich.[[/footnote]] obracające się nieustannie ze zmienną prędkością.

Materiał, z którego wykonane jest SCP-PL-280, nie jest znany. Ze względu na działanie obiektu, przeprowadzenie dokładnych badań dotyczących jego budowy jest aktualnie niemożliwe. Dotychczas każde próby naruszenia zewnętrznej części obiektu zakończyły się niepowodzeniem, a pobranie próbki włóknistej struktury we wnętrzu jest uniemożliwione przez ciągłe działanie obiektu.

Około 4 centymetry od jednej z krawędzi wgłębienia górnej części podmiotu znajduje się przełącznik służący najprawdopodobniej do włączania i wyłączania urządzenia. Ze względu na działanie podmiotu, użycie tego przełącznika jest aktualnie niemożliwe, co powoduje, że nieznany jest aktualnie żaden sposób na zatrzymanie manifestacji anomalii podmiotu.

Działanie obiektu polega na tworzeniu licznych anomalii, zniekształceń i wyrw w rzeczywistości, będących znakiem jej znacznej destabilizacji, w promieniu w przybliżeniu 5 metrów od centralnego punktu górnej części urządzenia. W standardowych warunkach, obejmuje ono jednak tylko obszar powyżej osi śmigła.

W określonych okolicznościach, obiekt przestaje działać standardowym trybem, zwiększając zasięg, geometryczne płaszczyzny oddziaływania, a także intensywność swojego działania. Znalezienie się SCP-PL-280 w jednym budynku z [[[scp-pl-281|SCP-PL-281]]] oraz [[[scp-pl-282|SCP-PL-282]]] powoduje chociażby, że wpływ anomalii obejmuje wtedy cały obszar wokół podmiotu, zasięg zwiększa się znacząco,[[footnote]]Ze względu na specyfikę skutków wspólnego działania wszystkich trzech obiektów, niemożliwe jest stwierdzenie dokładnego zasięgu anomalii urządzenia[[/footnote]] a jego wpływ staje się jeszcze bardziej intensywny.

Działanie obiektu dotyka bezpośrednio jakiejkolwiek materii znajdującej się w jego zasięgu, powodując, że ulega ona znacznej destabilizacji, fragmentacji, powielaniu, niektóre jej fragmenty przestają też być rzeczywiste,[[footnote]]W odniesieniu do postrzegania tego z poziomu naszej rzeczywistości.[[/footnote]] mogąc pozostać przy tym widocznymi. Takie zniekształcenie materii wiąże się również z szeregiem anomalii wizualnych obejmujących, na przykład, nagłe znikanie określonych fragmentów, pojawianie się ich, uwidacznianie się fragmentów całkowicie oddzielonych wizualnie od reszty. Wysunięto hipotezę, że spowodowane jest to łączeniem się wielu różnych rzeczywistości o różnym poziomie złożoności w obszarze działania podmiotu w jedną, niejednolitą i niestabilną całość, identycznie u czegokolwiek, co znajdzie się w tym obszarze. Badania przeprowadzone nad obiektem powstałym w wyniku Incydentu PL-280-1 pozwoliły na uznanie jej za potwierdzoną.

Po wyjęciu spod wpływu urządzenia, zdestabilizowana pod tym względem materia może po czasie:

* Ulec dalszej destabilizacji aż do momentu, przykładowo, całkowitego wypadnięcia z naszej rzeczywistości.

* Ulec procesowi stopniowej restabilizacji, która poskutkuje utrwaleniem się bądź wyeliminowaniem niektórych zmian, które zaszły. W przypadku materii ożywionej, efekt ten może poskutkować utrwaleniem się zmian bezpośrednio uniemożliwiających funkcjonowanie danego organizmu.

Długie, ciągłe i regularne przebywanie w zasięgu działania obiektu poskutkuje zawsze nieodwracalną[[footnote]]Bądź odwracalną na drodze bardzo powolnego procesu ze względu na skalę dokonanych zmian w strukturze rzeczywistości. Mając na uwadze jednak dotychczasowy brak jednoznacznych dowodów na zachodzenie tego procesu, uznaje się za najprawdopodobniejszą jego nieodwracalność.[[/footnote]] destabilizacją poddanej temu wpływowi materii.

Podmiot ten znacząco odbiega od dotychczasowych wyrobów GoI-PL-198. Aktualnie próbuje się badać przyczyny takiego stanu rzeczy za pomocą analizy dokumentacji pozyskania wszystkich trzech obiektów oraz przeprowadzanych nad nimi badań.

&gt; **Notatka:** //Od momentu pozyskania obiektu obserwowany jest trend rosnącej destabilizacji działania obiektu. Incydentalnie dochodzi do nagłych, coraz większych wzrostów i spadków działania obiektu, niestabilna jest też jego intensywność, która momentami wzrasta znacząco lub wygasza się na jakiś czas całkowicie.//
&gt; 
&gt; //Na początku nie były to zmiany zauważalne, co pozwoliło nam sporządzić ogólny opis. Im dłużej przechowywany jest u nas obiekt, tym większe są wspomniane wcześniej skoki. Zmienił się także model działania obiektu na materię, przybierając o wiele bardziej destrukcyjną postać. Zamiast deformacji i zaburzania ogólnej struktury rzeczywistości obiektów, dochodzi do ich nieodwracalnego zniszczenia i rozrzucenia po przechowalni.//
&gt; 
&gt; //Monitorujemy ten trend i jesteśmy przygotowani do przeprowadzenia ewentualnej ewakuacji personelu placówki na czas nieokreślony do innego, najbliższego kompleksu Fundacji.//
&gt; 
&gt; - Zespół badawczy projektu SCP-PL-280
&gt; 
&gt; **Aktualizacja:** //Dnia 15.01.2019 doszło do skokowego nasilenia trendu destabilizacji SCP-PL-280, nowa dynamika wzrostu utrzymuje się. W Strefie PL-72 wprowadzony został stan kryzysowy, sytuacja jest monitorowana, a personel jest utrzymywany w gotowości do szybkiej ewakuacji.//
&gt; 
&gt; **Aktualizacja:** //Działanie obiektów ustabilizowało się całkowicie dnia 04.02.2019. Aktualnie badane są przyczyny tych zdarzeń.//

-----

**Incydent PL-280-1:** Dnia 22.04.2018 roku, w biurze dyrektora Strefy PL-72 Mariusza Łagiewka, znalazł się zdeformowany żeński przedstawiciel gatunku //Anopheles maculipennis// (widliszek plamistoskrzydły). Dyrektor zabezpieczył go za pomocą pustej szklanki i wezwał do swojego gabinetu kierowniczkę projektu SCP-PL-280 Darię Jóźwik. Obiekt został zabezpieczony i poddany badaniom, przeanalizowano także nagrania monitoringu oraz przesłuchano samego dyrektora Łagiewka.

[[include component:image-block name=komar.png|caption=Zdjęcie przedstawiciela gatunku Anopheles maculipennis pozyskanego w biurze dyrektora Mariusza Łagiewka. Wykonano je, gdy osobnik stał na lustrze.]]
**Obserwacje dotyczące obiektu:** Osobnik wydawał się zmieniać wygląd w zależności od tego, z jakiego położenia zostawał poddany obserwacji. Wiele jego fragmentów zdawało się znikać i pojawiać gwałtownie i cyklicznie lub utrwalając jeden poziom widoczności w danej perspektywie. Obserwowalne były także fragmenty całkowicie odłączone od ciała, wciąż poruszające się razem z nim. 

Występowały sytuacje, kiedy widoczny był obraz osobnika zbliżony do rzeczywistego widliszka plamistoskrzydłego, lecz poddanego znacznej defragmentacji. Niektóre jego części wydawały się być rzeczywiste tylko częściowo, mimo bycia wciąż widocznymi, co objawiało się za sprawą zdolności przenikania przez jakąkolwiek materię tychże, a także braku możliwości stwierdzenia ich obecności inaczej niż na drodze obserwacji zmysłem wzroku lub urządzeniami rejestrującymi obraz. Z tego też powodu, obserwowany osobnik utracił zdolność do korzystania z aparatu kłująco-ssącego i umarł niedługo po rozpoczęciu badań. 

Po śmierci, stan komarzycy nie wrócił do normy, a podczas przenoszenia zwłok do badań, uległa dalszej destabilizacji, znikając z szalki, co poskutkowało jej utraceniem. Warty uwagi jest fakt, że części materii, przez które często przenikały częściowo rzeczywiste fragmenty owada, także ulegały nieznacznej destabilizacji.

-----

**Nagranie kamer monitoringu z wnętrza przechowalni SCP-PL-280, 22.04.2018:**
[[=]]
[[collapsible show=&#34;OTWÓRZ&#34; hide=&#34;ZAKOŃCZ ODTWARZANIE&#34;]]
[[&lt;]]
&gt; [[=]]
&gt; **[Początek nagrania]**
&gt; [[/=]]
&gt; //Obraz pokazuje przechowalnię SCP-PL-280. Wokół podmiotu widoczne są liczne anomalie, zakłócające obraz do stopnia, w którym chwilowo obiekt nie jest widoczny. W zakłóceniach tych widać czasami prześwity czarnej przestrzeni, wyglądającej na w równym stopniu zniszczoną wpływem obiektu.//
&gt; 
&gt; //Przez kratkę wentylacyjną ze stanowiska obserwacyjnego do pomieszczenia dostaje się mały, nierozpoznawalny na obrazie obiekt. Lata po przechowalni, siadając co chwilę na ścianach. Raz siada na kamerze, dzięki czemu można stwierdzić, że jest to samica widliszka plamistoskrzydłego.//
&gt; 
&gt; //Owad następnie zrywa się do lotu i przelatuje nad SCP-PL-280, wchodząc w zasięg jego działania. Widoczne jest, jak ulega coraz dalszym deformacjom, aż w końcu znika z obrazu, by pojawić się po chwili przy drzwiach. Po kolejnym ruchu, wydaje się zmienić kształt, znowu zniknąć, a na końcu pojawić się przy kratce wentylacyjnej i wylecieć z pomieszczenia.//
&gt; [[=]]
&gt; **[Koniec nagrania]**
&gt; [[/=]]
[[/&lt;]]
[[/collapsible]]
[[/=]]

-----

**Przesłuchanie dyrektora Mariusza Łagiewka, 23.04.2018:**
[[=]]
[[collapsible show=&#34;OTWÓRZ&#34; hide=&#34;ZAMKNIJ&#34;]]
[[&lt;]]
&gt; Dzień po rozpoczęciu badań nad pozyskanym widliszkiem plamistoskrzydłym, przesłuchany został dyrektor Strefy PL-72 Mariusz Łagiewek, w celu ustalenia szczegółów incydentu. Przesłuchanie odbyło się w biurze przesłuchiwanego.
&gt; 
&gt; **P** -- Przesłuchujący
&gt; **MŁ** -- Przesłuchiwany (dyr Mariusz Łagiewek)
&gt; [[=]]
&gt; **[Początek nagrania]**
&gt; [[/=]]
&gt; [Przesłuchujący wchodzi do pomieszczenia.]
&gt; 
&gt; **P:** Dzień dobry, panie dyrektorze. Zgodnie z wcześniejszymi ustaleniami, chciałbym zadać panu kilka pytań na temat wczorajszego incydentu.
&gt; 
&gt; **MŁ:** Tak, tak. Pamiętam jak się umawialiśmy, dlatego przełożyłem dzisiejszą wideokonferencję z zespołem projektowym od PL-281.
&gt; 
&gt; **P:** Proszę bez zbędnych dygresji, załatwmy to szybko. Czy umie pan wskazać, jak obiekt dostał się do pana biura?
&gt; 
&gt; **MŁ:** Nie. Naprawdę nie umiem. Mógł wlecieć sobie przez kratkę wentylacyjną, choć to mało prawdopodobne, patrząc na to, że dosłownie zmaterializował mi się nagle przed nosem z zupełnie innej strony. Emmm... ten &#34;komar&#34; próbował usiąść mi na ręce i się wkłuć. Wtedy zobaczyłem, jak bardzo coś z nim jest nie tak. Niezbyt przyjemne uczucie.
&gt; 
&gt; **P:** Dobrze.... &#34;Niezbyt przyjemne uczucie&#34;... czyli doznał pan jakichś odczuć ze względu na obserwację obiektu? A może przez to, co robił?
&gt; 
&gt; **MŁ:** Tak, to pierwsze, nie jest to jednak żadne zagrożenie poznawcze, wydaje mi się bardziej, że to przez fakt, że nasz mózg niezbyt umie sobie poradzić z obserwacją czegoś takiego. Jego wygląd zmieniał się w zależności od perspektywy, z jakiej się na to coś patrzyłem, niejednokrotnie jakieś części nagle się pojawiały lub znikały albo w ogóle zaczynały tak... jakby to ująć... migać. Co więcej, niektóre z tych pojawiających się części wyglądały... obco. Nie było to nic, co skojarzyłbym z komarem, choć jak słuchałem hipotez zespołu, to myślę sobie, że może to być skutek tych wszystkich zniekształceń i destabilizacji... choć nie wiem. Powodowało to wszystko u mnie na pewno uczucie zmieszania, na dłuższą metę trochę nawet zaczęła mnie od tego boleć głowa. Ciekawszym doznaniem było, kiedy przypatrzyłem się temu, co to coś robiło na mojej ręce.
&gt; 
&gt; [MŁ sięga po szklankę wody i zamyśla się na chwilę]
&gt; 
&gt; **P:** Proszę kontynuować, proszę pana.
&gt; 
&gt; **MŁ:** Ach... tak, tak. Już, przepraszam pana. Zobaczyłem, że niektóre części tego &#34;komara&#34; po prostu przeze mnie przenikają, a ja nie czułem nawet, że w ogóle istniały. To było nawet trochę smutne, bym powiedział, gdy widziałem, jak desperacko próbuje oprzeć dwoje odnóży na mojej dłoni, lecz cały czas przez nią przenika. To samo z aparatem gębowym, wkłuwał się w różne miejsca na mojej lewej dłoni, lecz nic nie czułem, to po prostu przeze mnie przenikało. Pamiętam, że wziąłem wtedy szklankę, delikatnie przykryłem nią dłoń i po prostu wysunąłem ją spod niej tak, by owad został w środku.
&gt; 
&gt; **P:** I wtedy zadzwonił pan po zespół badawczy, jak mniemam.
&gt; 
&gt; **MŁ:** Tak.
&gt; 
&gt; **P:** Czy były jakieś dalsze komplikacje z tym związane? Dziwne odczucia?
&gt; 
&gt; **MŁ:** Nie... chyba nie. Znaczy, mam wrażenie, że kawałki skóry w miejscach wkłucia wyglądają nieco inaczej, trochę odstają. Choć to akurat może być tylko moja paranoja.
&gt; 
&gt; **P:** Dobrze. Niech pan pamięta, że w razie czego zawsze może to pan skonsultować z personelem medycznym lub zespołem badawczym, jeśli podejrzewa pan wpływ anomalny. To wszystko z mojej strony. Gdyby coś jeszcze chciał pan nam przekazać, to wie pan z kim powinien się pan skontaktować.
&gt; 
&gt; **MŁ:** Tak, wiem. Do widzenia.
&gt; 
&gt; [Przesłuchujący wychodzi z pomieszczenia.]
&gt; [[=]]
&gt; **[Koniec nagrania]**
&gt; [[/=]]
[[/&lt;]]
[[/collapsible]]
[[/=]]

-----

**Incydent PL-280-2:** Dnia 28.08.2018 podczas wizyty służbowej dyrektora Ośrodka PL-174 Roberta Amersteina u dyrektora Strefy PL-72 Mariusza Łagiewka doszło do kolejnego incydentu z udziałem SCP-PL-280. Około 3 minuty po wejściu do placówki dyrektora Amersteina, SCP-PL-280 zaczął działać chaotycznie, widoczne było, jak pole jego działania nieznacznie zwiększa się lub zmniejsza. 

Wraz z upływem czasu od rozpoczęcia wizyty, działanie SCP-PL-280 traciło swoje standardowe uporządkowanie, a kiedy dyrektor Łagiewek oraz dyrektor Amerstein znaleźli się w odległości około 10 metrów od wejścia do przechowalni obiektu, ten znacząco zwiększył zasięg swojego działania, powodując trwałe uszkodzenie stanowiska obserwacyjnego oraz wejścia do przechowalni.

Podobne fale wzmożonego działania obiektu powtórzyły się jeszcze dwa razy. Za ostatnim razem, fala prawie dosięgnęła rozmawiających dyrektorów, którzy byli już jednak podczas ucieczki i niedługo później zostali odeskortowani do punktu ewakuacyjnego.

Kiedy dyrektor Amerstein opuścił placówkę, działanie obiektu ustabilizowało się, z kolei kiedy do niej wrócił, urządzenie na nowo zaczęło działać niestabilnie. Z tego powodu zdecydowano, by spotkanie dokończyć na zewnątrz placówki, a także zostało stwierdzone, że z niepoznanych jeszcze powodów, obecność Roberta Amersteina przy obiekcie powoduje destabilizację sposobu działania SCP-PL-280.

Charakterystyczną obserwacją jest ta zarejestrowana przez kamery monitoringu wewnątrz przechowalni przed ich uszkodzeniem przez trzecią falę wzmożonego działania podmiotu. Włókniste struktury wewnątrz urządzenia gwałtownie przykurczały się, a stopień i częstotliwość tych napięć zwiększały się odwrotnie proporcjonalnie do odległości, w której Robert Amerstein znajdował się od obiektu oraz wprost proporcjonalnie do ilości czasu spędzonego przez niego w placówce.

**Dodatek SCP-PL-280-1:** Dnia 18.03.2018 zarejestrowano obecność anomalnej wyrwy w okolicach miejscowości ██████ w województwie podkarpackim, w Polsce. Ze względu na jej specyfikę, a także widoczny wpływ na strukturę rzeczywistości w promieniu około 3 metrów od niej, na miejsce został wysłany oddział MFO Omega-10 &#34;Realiści&#34; w celu odizolowania terenu wokół anomalii, a także przeprowadzenia wstępnych badań i ewentualnej eksploracji miejsca, do którego ona prowadzi.

Po wykonaniu odpowiednich pomiarów oraz upewnieniu się, że przejście jest stabilne, operacyjny pododdział dowodzony przez Marię Stein został wysłany do przeprowadzenia eksploracji w celu odnalezienia źródła anomalii. Operacja zarejestrowana została na trzech nagraniach z kamerki przyczepionej do kamizelki Marii Stein, zamieszczonych poniżej, zgodnie z kolejnością ich utworzenia.

[[div style=&#34;display: block ; border : solid 1.4px #444444 ; background :#f1f1f1; margin-left : auto ; margin-right : auto ; width : auto ; padding:10px&#34;]]
[[=]]
**Eksploracja wnętrza wyrwy, odnalezienie i pozyskanie SCP-PL-280**
[[/=]]

**Drużyna eksploracyjna:** MFO Omega-10 &#34;Realiści&#34;

**Dowódczyni operacji:** OP-06 (Maria Stein)

**Zespół:** OP-K8 (kadet Mariusz Krasny), OP-09 (Marcin Halicki)

-----

[[=]]
[[collapsible show=&#34;NAGRANIE #1&#34; hide=&#34;ZAKOŃCZ ODTWARZANIE&#34;]]

**[Początek nagrania]**
[[&lt;]]
**OP-06:** 09, jak odczyty?

**OP-09:** Łączność między nami a dronami była bardzo słaba i zmniejszała się mocno, im dalej od nas były, ale z kolei łączność między nimi samymi była cały czas bardzo dobra, utrzymywała się na w miarę stałym poziomie. Powinniśmy mieć ze sobą kontakt.

**OP-06:** Świetnie. Nagrywanie włączone, sprawdźcie komunikatory. Test.

**OP-09:** Test.

**OP-K8:** Test.

**OP-06:** Słyszałam was w słuchawce, nie zgłaszam problemów.

**OP-K8:** Też słyszałem. Nie zgłaszam problemów.

**OP-09:** Zgłaszam usterkę. Nie słyszałem was.

**OP-06:** Co się dzieje, 09?

**OP-09:** Już sprawdzam… oh, słuchawka po prostu się zepsuła. Pójdę wymienić.

**OP-06:** Nie ma sprawy, poczekamy.

[Słychać ciche, oddalające się kroki OP-09.]

**OP-K8:** Uh… nie powiem, konkretnie to pojebane. Wygląda to tak, jakby to było kilka różnych miejsc połączonych ze sobą. I jeszcze te dziwne… hm… zakłócenia? Nie umiem znaleźć słowa… To musi być niesamowicie niestabilne. 06, widzi-

**OP-06:** Tak, widzę. Widać to nawet stąd, K8, nie wychylaj się tak. No i, K8, przypominam ci, że to nagranie pójdzie do dowództwa. Świetnie się właśnie zaprezentowałeś, a to twoja druga misja ehhh... Pamiętaj, że jak tutaj się nie ogarniesz, to wylatujesz. To ostatnia szansa.

**OP-09:** Dobra, jestem. Powiedzcie coś do mnie przez komunikator. Test.

**OP-06:** Test.

**OP-K8:** Test.

**OP-09:** Teraz wszystko działa. A mnie słychać?

**OP-06:** Słyszę. Na nagraniu też cię słychać.

**OP-K8:** Ja też.

**OP-06:** Dobrze. Wchodzimy w szeregu, ja pierwsza, K8 drugi, 09 trzeci. Nie rozdzielamy się, nie wiemy jakie właściwości ma to miejsce, a wygląda na coś bardzo niestabilnego, jak już trafnie stwierdził to K8. Patrzcie pod nogi, od razu zgłaszajcie, jak zauważycie cokolwiek. Wszystko jasne?

**OP-K8:** Tak.

**OP-09:** Tak.

[Moment wejścia do wyrwy jest słyszalny za sprawą nagłego i krótkotrwałego szumu, a także chwilowego spadku jakości dźwięku.]

**OP-06:** Wszyscy trzymać się szyku, szukać przejść, drzwi i od razu informować, jak cokolwiek znajdziecie. 09, odczyty.

**OP-09:** Licznik Kanta nie umie tego zmierzyć.

**OP-06:** Co dokładnie pokazuje?

**OP-09:** Pojedyncze piksele, zmieniające się wraz z naszą pozycją. Teoretycznie powinniśmy zginąć.

**OP-06:** Praktycznie -- nadal żyjemy. Musi być coś więcej z tym miejscem, co trzyma nas w kupie. K8, raport.

**OP-K8:** Zgłaszam drzwi obok nas.

[Odgłosy kroków ustają.]

**OP-06:** Nic nie widzę.

**OP-09:** Ja też nie.

[Słychać, jak OP-06 przechodzi na inną pozycję.]

**OP-06:** Anomalia. Widać je z położenia OP-K8, tamta ściana nie była rzeczywista.

**OP-K8:** Otwierają się do wewnątrz.

**OP-06:** Wrócić do szyku i przygotować się. Wchodzimy na trzy. Raz... dwa...

[OP-06 milczy przez chwilę, co pewien czas słychać lekkie uderzanie dłonią o drzwi.]

**OP-09:** Yyy... coś nie tak?

**OP-06:** Nie mogę chwycić klamki... o! Mam to! Przygotujcie się. Dwa... Trzy.

[Słychać urwane nagle otwarcie drzwi.]

**OP-06:** Duże pomieszczenie. K8, idziesz na moje lewo. 09, ty idziesz na prawo. Poruszamy się jednocześnie, cały czas sprawdzamy, czy widzimy siebie nawzajem. Jeśli którykolwiek z nas przestanie, od razu o tym informuje i zatrzymuje się. Jeżeli którykolwiek coś zauważy, to także od razu o tym informuje i czeka na resztę. Zrozumiano?

**OP-K8:** Ta.

**OP-09:** Zrozumiałem.

**OP-06:** K8.

**OP-K8:** Hm?

**OP-06:** Cały czas mam w pamięci incydent z poprzedniej misji. Rozumiem, że możesz chcieć czasem nas rozluźnić, ale jeśli w tej sytuacji będziesz robić sobie żarty, to osobiście postaram się o wydalenie cię. Wydoroślej albo złóż papiery.

**OP-K8:** Już wybrałem to pierwsze. Nie musisz mi tego co chwilę wypominać, opier...nicz od dowództwa mi wystarczy.

**OP-06:** Dobrze, chciałam ci tylko przypomnieć, byś zachowywał się, jak należy. Wszyscy do dzieła.

[Słychać kroki oddalające się od OP-06, a następnie te stawiane na przód przez samą dowódczynię. Po 1 minucie i 40 sekundach, OP-09 i OP-K8 odzywają się w tym samym momencie.]

**OP-K8:** Zgłaszam coś dzi-

**OP-09:** Żeż... Zgłaszam przeszkodę. Jakieś 3 metry ode mnie pojawiła się nagle ściana.

**OP-K8:** Już mogę mówić?

**OP-09:** Ta, K8.

**OP-K8:** Natknąłem się na lewitującą rękę. Nie rusza się, nie ma też śladów krwi. Jest utkwiona w pozycji takiej, jakby nagle reszta biegnącej osoby po prostu zniknęła.

**OP-06:** Przyjęłam. Też coś mam. Widzę przed sobą lewitujące biurko, wiele takich jakby zakłóceń, pojawiających się i znikających fragmentów. 09, nie chcę, byśmy stracili cię z zasięgu wzroku. Spróbuj przejść do mnie. K8, czekaj aż 09 do mnie przyjdzie i wznowimy chód, wtedy ruszysz dalej. Wszystko jasne?

**OP-K8:** Jak słońce.

**OP-09:** Przyjąłem... szlag.

**OP-06:** Co się stało?

**OP-09:** Jakieś fragmenty niewidzialnych ścian. Spróbuję je ominąć.

[Słychać zbliżające się powoli kroki, a także dosyć głośne kaszlnięcie. W tym samym momencie, słychać, jak OP-09 klepie OP-06 w ramię na znak, że dotarł.]

**OP-09:** Jestem na miejscu. Słyszeliście t-

**OP-06:** K8, stój.

[Kaszlnięcie powtarza się, jest teraz o wiele intensywniejsze.]

**OP-K8:** Co to może być?

**OP-06:** Powiedziałabym bardziej &#34;kto&#34;. K8, przyjdź tu do nas. Pójdziemy wszyscy to sprawdzić. Przygotujcie broń, bądźcie gotowi do obrony. Zrozumiano?

**OP-09:** Tak, zrozumiano.

**OP-K8:** Wykonuję.

[Słychać kroki zbliżające się do OP-06, po chwili OP-K8 klepie ją po ramieniu, na znak, że dotarł.]

**OP-06:** Nie rozdzielamy się, idziemy w zwartym szyku. Za mną.

[Znów rozlega się odgłos kaszlnięcia, zlewając się przez chwilę z krokami drużyny eksploracyjnej. Te brzmią dziwnie, raz wydają się być blisko, a potem nagle zdają się oddalać. OP-06, OP-K8 i OP-09 wstrzymują się od rozmów, co jakiś czas słychać jednak ocieranie się części ubrań o siebie, co może sugerować wydawane gestami rozkazy bądź ogólną komunikację.]

[2 minuty i 12 sekund bez aktywności głosowej.]

**???:** Huh... k-ktoś tam jest? Albo coś...

[Nieznajomy głos należy do jakiegoś mężczyzny, jest jednak zniekształcony. Nadal słyszalne są kroki drużyny eksploracyjnej.]

**???:** Co do... Słyszę was! Kim jesteście? Gdzie jesteście? Uh... jakby to ująć... pomocy?

[Kroki ustają.]

**???:** Ej, ej, ej! Nie, tak się nie bawimy... proszę? Cholera, nic wam nie zrobię, nie widzicie, że mam mały problemik? Nie strzelajcie, proszę.

**OP-06:** Kim jesteś?

**???:** Tylko szeregowym pracownikiem! Naprawdę, przysięgam, nie mam nic na sumieniu. Wiem, że jestem jedyną żywą osobą w tym pomieszczeniu, ale mogę wszystko wytłumaczyć!

**OP-06:** Skoro tak, to proszę. Co się tu stało? K8, obstawiaj tyły. 09, pomóż mi go zaraz wyciągnąć.

**OP-09:** Przyjąłem.

**OP-K8:** Przyjąłem.

**???:** Imion nie macie? Uh... nieważne. Jakie było pytanie?

[Słychać głębokie westchnięcie OP-06.]

**OP-06:** Co tu się stało? Skoro mówisz, że wszystko możesz wytłumaczyć, to powinieneś to...

**???:** Szczerze? Nie mam pojęcia. Zapewniali nas, że jak już wszystko uruchomią, to na spokojnie zdążymy zbiec do ewakuacyjnego. Jebani kłamcy...

**OP-06:** Kto? Dla kogo pracowaliście? 09, chodź już tu, wyciągniemy go z... um... tej ściany.

[Słychać kroki OP-06 i OP-09.]

**???:** Tak! Dzięki. Kurwa mać, nareszcie! Nie czuję już lewej stopy... w sumie, to już od dłuższego czasu. Ja pieprzę, to chyba nie jest dobry znak... Jakie było pytanie?

**OP-06:** Zaraz powtórzę. 09, ciągniemy powoli.

[Przez chwilę słyszalne są jeszcze kroki OP-06 i OP-09.]

**???:** NIE, NIE! KURWA, ARGH!

**OP-09:** Nie pójdzie tak.

**OP-06:** Wygląda to tak, jakby był z tą ścianą złączony...

**???:** CO!?

**OP-06:** To, że nie wyciągniemy cię teraz. Spróbujemy jeszcze raz, kiedy odpowiesz na nasze pytania. Co ty na to?

**OP-K8:** Świetna oferta, ja bym brał.

**OP-06:** Mam ci przypomnieć, K8, co mówiłeś mi parę chwil temu? Nie wcinaj się w ten sposób. A teraz, drogi nieznajomy...

**???:** Mariusz. Mam na imię Mariusz.

**OP-06:** Dobrze, Mariusz. Dla kogo pracowaliście?

**???:** Yyy... taka firma jedna, niezbyt możemy się przyznawać do tego, co robimy...

**OP-06:** Nalegam.

**???:** DOBRZE, DOBRZE, OK KURWA, NIE PODNOŚ TEJ PUKAWKI! Yyy... 

[Słychać, jak mężczyzna uspokaja swój oddech.]

**???:** To... tak. Uh... kojarzycie te wszystkie firmy, co robią sprzęt AGD? No... my też go robimy. Ale taki nieco inny, bo o jakichś dziwnych właściwościach i dla specyficznych klientów. Tutaj jednak, z jakiegoś powodu, nie robiliśmy sobie ot typowych urządzonek.

**OP-06:** &#34;Wspaniałości Mieszkaniowe&#34;? Mówi ci coś ta nazwa?.

**???:** Nie słyszałem tej nazwy... yh... No mieliśmy takie naprawdę dziwne instrukcje, dostaliśmy przerobione już w innej części tej hali dosyć... specyficzne materiały i mieliśmy złożyć coś, co przy sprzęcie AGD nawet nigdy nie stało. Kurwa no, kostka. I to dosyć duża, bo metrowa. Cholera, co to niby miało być? Jakiś przekombinowany młynek do mięsa? Wentylator? Wiem, że w innych sekcjach robili jeszcze 2 inne, my dostaliśmy ten najmniej powalony, jeśli o kształt idzie. Ale pozostałych nie widziałem. A tak w ogóle, to normalnie nic tu nie jest robione, to kolejna ciekawostka, że nas tu przeniesiono na czas składania.

**OP-06:** Czemu? No i czy &#34;Wspaniałości&#34; nie zajmują się zwykle mniejszymi obiektami?

**???:** Zajmują, to był jakiś dziwny wyjątek. W dodatku powód, że tu jesteśmy, też jest nietypowy. Bo podobno &#34;nie chcieli ryzykować utratą żadnego specjalistycznego warsztatu&#34;. Kuźwa, teraz dopiero rozumiem o co chodziło. No w każdym razie, mieliśmy odebrać instrukcję, złożyć i spierdalać po dostaniu cynku, że działa. Mówili, że zdążymy na spokojnie, ale  tak prawdziwe te zapewnienia były, że ja skończyłem w ścianie, a reszta jest zapewne porozrzucana w częściach gdzieś po tym pomieszczeniu. Wszystko zaczęło się jakby miksować i to dosyć gwałtownie, tak jakby nam tu wrzuciło z 10 innych równoległych światów, nas porozkładało, no i w dodatku dołożyło jeden, zupełnie inny świat, tak dla różnorodności. Huh... noga mi się obluzowała...

**OP-09:** Może spróbujemy go teraz wyciągnąć?

**OP-06:** Dobry pomysł.

**???:** Wyśmienity! Teraz powinno wam się udać, hah. Coraz więcej luzu mam... i... osz kurwa, wpadam głębiej. Eee... pośpieszcie się, co?

[OP-09 i OP-06 znów podchodzą do mężczyzny i najprawdopodobniej próbują go chwycić.]

**OP-06:** Co do...

**OP-09:** Cholera... ŁAP GO!

**OP-06:** PRÓBUJĘ!

**???:** CO JEST?! POMO-...

**OP-06:** Jasny gwint... straciliśmy go. Wpadł do środka. Żeż...

**OP-09:** Ja p-

**OP-K8:** Co się tam stało?

**OP-06:** Eh... mogliśmy coś więcej zrobić... wpadł w ścianę. Całkowicie. Po prostu wpadł sobie do środka. Musimy tu uważać... NOSZ CHOLERA JASNA!

**OP-09:** 06, nie denerwuj się tak. Sam mam wrażenie, że mogliśmy jakoś inaczej to zrobić, ale czasu nie cofniemy. Nawet nie chcę o tym myśleć...

**OP-K8:** Oh... yyy... polecałbym jednak się otrząsnąć, bo mamy tu takich więcej... tylko że oni już raczej nie żyją.

**OP-06:** Co? Oh... teraz widzę. Ręce, nogi, nawet twarze...

**OP-K8:** Wszędzie to jest. Całe to pomieszczenie jest jakieś dziwne, choć nie wiem czy spodziewałem się tu czegoś normalnego. Pojawiające się nagle ściany, lewitujące rzeczy, jakieś dziwne &#34;zakłócenia&#34;.

**OP-06:** Koniec pogaduszek. Wracamy do szyku i idziemy dalej, tym razem się nie rozdzielamy. Widzicie? Wszystko się nagle zawęziło. Nie chciałabym, by takie coś się stało, kiedy wszyscy jesteśmy osobno. Nie moglibyśmy do siebie wrócić. Mamy chociaż nadrzędny cel, którym jest znalezienie urządzenia, o którym mówił ten Mariusz. Za mną i idziemy dalej.

[Słychać jak OP-K8 i OP-09 ustawiają się za OP-06, po krótkiej chwili wszyscy razem wyruszają dalej.]

[3 minuty i 31 sekund bez aktywności głosowej.]

**OP-09:** Widzicie to?

**OP-K8:** Ale co?

**OP-09:** Tę białą rękę.

**OP-06:** Widzę.

**OP-09:** Rusza się... jako jedyna. Tak dosyć dziwnie...

**OP-06:** Lepiej ją zostawmy. Omińmy to jakoś, mam złe przeczucia.

**OP-K8:** Przyjąłem.

**OP-09:** Przyjąłem.

[Słychać kroki całej drużyny, po 23 sekundach, kroki ostatniego członka pochodu cichną.]

**OP-09:** Yyy... zatrzymajcie się na chwilę.

**OP-06:** 09, co się stało?

**OP-09:** Nic poważnego, wdepnąłem w jakąś dziurę i się zaklinowałem. Spróbuję wyciągnąć tę nogę... uh... ŻEŻ KUR-

[Słychać upadek OP-09 na ziemię, a także podbiegających do niego OP-06 i OP-K8.]

**OP-06:** Mamy cię...

**OP-09:** Jezu, to zabolało...

**OP-K8:** Spokojnie, wyciągniemy cię.

**OP-06:** Noga do kolana w podłodze... jak tyś to... K8, ciągniemy na trzy. Raz... dwa... trzy!

[Słychać odgłos, przypominający około 20 głosów nakładających się na siebie zza położenia OP-09, który ucisza się wraz z przerwaniem próby wyciągnięcia członka eksploracji.]

**OP-K8:** 06, słyszałaś to?

**OP-06:** Tak, pośpieszmy się z tym. CHOLERA, K8, TRZYMAJ GO! Nie widzisz, że wpada głębiej?! Nie rozpraszaj się!

[Po odgłosach można wywnioskować, że OP-06 i OP-K8 podejmują kolejną próbę wyciągnięcia OP-09. Znów rozlega się też charakterystyczny dźwięk sprzed chwili, tym razem jednak się nie wycisza, tylko coraz bardziej intensyfikuje.]

**OP-06:** Chryste...

**OP-K8:** Co? Co chrystujesz, 06? Teraz to ty się rozpraszasz, trzymaj go!

**OP-06:** Puść go.

**OP-K8:** ...Co?

**OP-09:** 06, co?

**OP-06:** Puść go i wyjmij broń.

**OP-K8:** Zwariowa-

**OP-06:** ZAMKNIJ SIĘ I SPÓJRZ PRZED SIEBIE!

**OP-K8:** Ożeż.. 

[Słychać, jak ręce OP-09 uderzają o ziemię.]

**OP-09:** Co wy robicie? Co tam jest?

[Głosy są coraz głośniejsze, jakość dźwięku na nagraniu znacząco się obniża.]

**OP-06:** Na mój sygnał, otwórz ogień.

[Głosy razem wydają jeden dosyć głośny dźwięk.]

**OP-06:** Ognia!

[Słychać parę serii wystrzałów, głosy nie cichną, jakość dźwięku na nagraniu jest coraz gorsza. OP-06 mówi przez zaciśnięte gardło.]

**OP-06:** Szlag. 09, przepraszam. K8, uciekamy. Obyśmy znaleźli jakieś inne wyjście.

**OP-09:** Co? CO?! 06, CO SIĘ TAM DZIEJE?

**OP-06:** Jeszcze raz przepraszam...

[Słychać coraz bardziej przyśpieszające, ciężkie, nieregularne i zwielokrotnione odgłosy kroków, połączone z wcześniejszymi, nakładającymi się na siebie głosami. OP-06 i OP-K8 biegną blisko siebie. Regularnie słyszalne jest, jak oboje muszą coś przeskakiwać bądź nagle zwalniać, by coś ominąć. Jakość dźwięku jest zła.]

**OP-06:** Dalej jest za nami?

**OP-K8:** Tak, cały czas. Przyspiesza.

**OP-06:** Szlag... widzę przejście.

**OP-K8:** Co mówisz? Przerywa cię, a przez te ryki... ah... no wiesz, kuźwa...

**OP-06:** MÓWIĘ, ŻE WIDZĘ PRZEJŚCIE!

[Po 43 sekundach, OP-06 gwałtownie przypiera się do ściany, słychać jak desperacko próbuje coś chwycić.]

**OP-06:** Cholerne nierzeczywiste klamki...

**OP-K8:** SPRÓBUJ SIĘ POŚPIESZYĆ, CO?

**OP-06:** PRÓBUJĘ!

[Głosy i kroki są blisko, jakość nagrania jest bardzo zła. Słychać jednak kliknięcie.]

**OP-06:** OT-O-T-OT-W-A-R.. ... W-CH-...-DŹ!

**OP-K8:** ZA-M-MY-..-AJ.

**OP-06:** ZNI-NI-ZNIK-...-O. Zni-
[[/&lt;]]
**[Koniec nagrania]**

[[/collapsible]]
[[/=]]

-----

[[=]]
[[collapsible show=&#34;NAGRANIE #2&#34; hide=&#34;ZAKOŃCZ ODTWARZANIE&#34;]]

**[Początek nagrania]**
[[&lt;]]
[24 sekundy bez aktywności głosowej.]

**OP-K8:** Dzia-dzia-ał-dział-... ...-ż?

**OP-06:** N-n-ni-

[17 sekund bez aktywności głosowej.]

**OP-06:** O... zaskoczyło. Co się z tym stało?

**OP-K8:** Nie wiem... może to przez to cholerstwo?

**OP-06:** Może... kurde, było blisko. Próbowałeś się znów skontaktować z 09?

**OP-K8:** Ta. Nie ma nawet żadnego sygnału...

**OP-06:** Szlag! Gdzie on tam mógł wpaść?

**OP-K8:** Do dziury.

**OP-06:** No, no, odkrywczy jesteś.

[Głos OP-06 wyraża wyraźną irytację.]

**OP-K8:** Wiem!

[OP-06 bierze głęboki wdech, następnie wydycha powietrze głośno. Jej głos staje się chłodny.]

**OP-06:** Chodź tu na chwilę.

[Słychać kroki OP-K8:]

**OP-K8:** No? Co chcia-

[Słychać dosyć silne uderzenie w twarz i nieregularne kroki OP-K8.]

**OP-K8:** POPIEPRZYŁO CIĘ?!

**OP-06:** To ty sobie w takiej sytuacji robisz jaja.

**OP-K8:** Nie robię! Chyba nie jest moją winą, że zadajesz durnowate pytania, prawda? Okres masz, czy co?

**OP-06:** Jesteś bezczelny. Wciąż jestem twoją dowódczynią. A teraz ogarnij się z łaski swojej i chodźmy dalej. W szyku.

**OP-K8:** &#34;Ogarnij się&#34;, hah. Bo to wcale nie ty mnie tak po prostu spoliczkowałaś, co?

[Słychać jak OP-K8 ustawia się za OP-06.]

**OP-K8:** Jeśli zginął, to też przez ciebie. Zamiast gadać, mogłaś szarp-

**OP-06:** Zamknij się w końcu i chodź. Jak coś zobaczysz, to informuj.

[OP-K8 wzdycha, oboje ruszają przed siebie.]

[2 minuty i 52 sekundy bez aktywności głosowej.]

**OP-K8:** Jakim cudem to jest takie dłu-

**OP-06:** ĆŚŚŚŚŚŚŚŚ! [szeptem] Słyszysz to?

[Słychać nad nimi nakładające się około 20 głosów i ciężkie, nieregularne kroki.]

**OP-K8:** [szeptem] Gdzie to jest?

**OP-06:** Gdzieś nad nami.

[Głosy i kroki nagle cichną.]

**OP-K8:** O cholera...

**OP-06:** Nie widzi nas.

**OP-K8:** Słyszeć też nie słyszy, bo by zareagowało.

**OP-06:** Ale my nie słyszymy też jego. Miejmy to coś na oku. Melduję, że widzę przed sobą drzwi. K8, jesteś tam?

**OP-K8:** Nie miałem nawet gdzie pójść. Trzymam się ciebie.

**OP-06:** Pamiętaj, by patrzeć pod nogi.

[Kroki OP-06 i OP-K8 cichną, słychać otwieranie drzwi.]

**OP-K8:** Podobny korytarz.

**OP-06:** Powiedziałabym nawet, że taki sam. Przyprzyj się do mnie plecami i pilnuj tyłów.

**OP-K8:** Zrozumiano.

[1 minuta i 27 sekund bez aktywności głosowej.]

**OP-K8:** 06, spójrz w górę.

**OP-06:** Co?

**OP-K8:** No popatrz po prostu.

**OP-06:** O cholera... gdybyśmy mieli kamerę, to byśmy to nagrali. 

**OP-K8:** Tam jest nasze wyjście, heh...

**OP-06:** Ale przy suficie, jakieś trzydzieści metrów od nas, odwrócone do góry nogami. Nawet wyrwa jest na odwrót. Ktoś tam wchodzi...

**OP-K8:** A przed chwilą wyleciały dwa małe punkciki.

**OP-06:** Czyli wszystko tu się załamuje. Rzeczywiście się zmiksowało. Nie ma nigdzie tego... czegoś?

**OP-K8:** Nie widzę. Zdaje się, że jesteśmy sami... choć, szczerze, nie czuję tego...

**OP-06:** Ja też nie. Po prostu chodźmy dalej.

[Odgłosy kroków zostają zakłócone przez krótki krzyk wielu nałożonych na siebie głosów w tym samym momencie. Drużyna się zatrzymuje.]

**OP-06:** Gdzie?

**OP-K8:** Nie wiem, szukam.

**OP-06:** Ja też. U mnie wszystko czyste.

**OP-K8:** U mnie też. Co tu się, kurwa, dzieje.

**OP-06:** K8, przypominam ci, że to pójdzie do dowództwa. Twoje odpały sprzed chwili także.

**OP-K8:** Podobnie jak kompletny brak informacji o tym białym, zmiksowanym czymś. Chociaż będą mieli podane jak na tacy, jakie emocje to wywołuje.

**OP-06:** Idziemy dalej. Utrzymujemy szyk. Przyprzyj się na nowo i ruszamy.

[2 minuty i 3 sekundy bez aktywności głosowej.]

**OP-06:** Przejście. Tym razem bez żadnych drzwi.

**OP-K8:** Czy to znów ten sam korytarz?

**OP-06:** Wygląda na to, że tak. Czekaj... spójrz do góry. Widzisz to?

**OP-K8:** To my... sprzed chwili. Jak wchodziliśmy do tego poprzedniego korytarza.

**OP-06:** Spróbujmy iść równym tempem. Może zauważymy coś ciekawego.

[2 minuty i 6 sekund bez aktywności głosowej.]

**OP-K8:** To 09?

**OP-06:** Czyli przeżył... ale nie widzimy go. Ani nie słyszymy.

**OP-K8:** Może... nie wiem... jest gdzieś na innym poziomie?

**OP-06:** Może być.

**OP-K8:** Ręka się nagle wysunęła ze ściany. Tego czegoś, chciała sięgnąć po 09.

**OP-06:** Czyli to stąd ten krzyk...

**OP-K8:** 09 próbuje na siebie zwrócić naszą uwagę, widzisz to?

**OP-06:** Nic na to nie poradzimy. Chodźmy dalej.

[1 minuta i 15 sekund bez aktywności głosowej.]

**OP-K8:** Szkoda mi go.

**OP-06:** A mi niby nie? Wydostaniemy go. Zapewne spotkamy się już przy kostce.

**OP-K8:** Może masz rację.

[47 sekund bez aktywności głosowej.]

**OP-06:** Wszyscy przeszli. K8, widzisz kogokolwiek na końcu?

**OP-K8:** Nie.

**OP-06:** Szkoda. Liczyłam, że to tak zadziała, mimo wszystko. Idziemy dalej, kolejne przejście. Tym razem trochę... uszkodzone, chyba tak to mogę nazwać. Uważaj, by się nie skaleczyć.

**OP-K8:** Przyjąłem. ... Znów to samo?

**OP-06:** Najwidoczniej.

**OP-K8:** Ale górę widzimy od razu.

**OP-06:** Ale nie ma jeszcze 09...

[46 sekund bez aktywności głosowej.]

**OP-K8:** Biegnie.

**OP-06:** Do nas czy może, nie wiem, po ścianach wchodzi? Nie zdziwiłabym się, a nie patrzę akurat.

**OP-K8:** Do nas. Wygląda na przestraszonego.

**OP-06:** Co?

**OP-K8:** No spójrz.

**OP-06:** Szlag. Popatrz na początek korytarza.

**OP-K8:** Cholera...

**OP-06:** Oby uciekł. Chodźmy dalej.

[29 sekund bez aktywności głosowej.]

**OP-K8:** Kur... przewrócił się, próbuje strzelać.

**OP-06:** Huh... oh... Jezu...

[OP-06 mówi przez ściśnięte gardło.]

**OP-06:**  Straciliśmy go. Był tuż za nami wtedy, nawet tego nie widzieliśmy...

**OP-K8:** To dziwne uczucie, patrzeć na tak cichą śmierć...

**OP-06:** Chodźmy dalej... Wróć na pozycję i idziemy. Obserwuj to coś.

**OP-K8:** Dobrze... Chryste, to jest okropne.

**OP-06:** Mówisz o tej istocie?

**OP-K8:** Ta... mogę się jej przyjrzeć, bo się zatrzymała. Po prostu stoi nad tym, co zostało z 09...

**OP-06:** Emocje zachowajmy na moment, kiedy będziemy mogli chwilę odetchnąć... też ściska mi gardło, ale mus to mus.

**OP-K8:** Przyspiesz.

**OP-06:** Co?

**OP-K8:** Przyspiesz, bo patrzy.

**OP-06:** Huh? Na nas?

**OP-K8:** Mhm!

[Kroki drużyny znacznie przyspieszają. Po 6 sekundach słychać bardzo głośny, krótkotrwały przester.]

**OP-06:** Co to było!?

**OP-K8:** Nie wi-... kurwa mać.

**OP-06:** Co?

**OP-K8:** BIEGNIJ!

[OP-06 i OP-K8 zaczynają biec, słychać zbliżające się do nich około 20 nakładających się na siebie głosów i ciężkie, nieregularne kroki, będące raz anomalnie głośne, a raz bardzo ciche.]

**OP-K8:** Kiedy zobaczyłem jakiegoś trupa, wiedziałem, że coś jest nie tak.

**OP-06:** To był 09?

**OP-K8:** Tak.

**OP-06:** Jakim cudem nas... nieważne. Skupmy się na ucieczce.

[Zza nich słychać dochodzące ze ścian coraz bardziej zniekształcone odgłosy ich uszkadzania, przybliżające się wraz z głosami i krokami.]

**OP-06:** KORYTARZ SIĘ WYDŁUŻYŁ!

**OP-K8:** Nie damy rady. Zaraz będzie przy-

[Wszystkie odgłosy nagle cichną, słychać jak OP-K8 łapie OP-06.]

**OP-06:** A! Co ci znowu do głowy strzeliło?!

**OP-K8:** USPOKÓJ SIĘ!

**OP-06:** ZABIJESZ NAS!

**OP-K8:** CO NAS NIBY ZABIJE, ŚCIANA?!

**OP-06:** Co...

**OP-K8:** Zniknęło. Zaraz na zawał zejdziesz...

**OP-06:** Nie dotykaj mnie.

**OP-K8:** Ok, ok... coraz bardziej drażliwa jesteś.

**OP-06:** Dziwisz się? Po prostu chodźmy dalej i nie mówmy o tym, co się stało. Proszę.

**OP-K8:** Eh... zawsze możemy się na chwilę zatrzymać i-

**OP-06:** Nie. Idziemy dalej. To rozkaz, K8. Tak jak poprzednio. Uważaj, bo tu jest więcej tych dziwnych zakłóceń.

[3 minuty i 2 sekundy bez aktywności głosowej.]

**OP-K8:** Czy to się kiedyś skończy?

**OP-06:** Za bardzo się rozluźniasz.

[Słychać odgłos ciężkich, nieregularnych kroków.]

**OP-06:** U mnie czysto.

**OP-K8:** Czysto.

[Odgłosy cichną.]

**OP-06:** Nawet nie wiemy gdzie to coś jest... widzę jakiś korytarz...

[Słychać odgłos odbicia się od czegoś twardego.]

**OP-06:** Za niewidzialną ścianą... ktoś tam jest...

**OP-K8:** Huh?

**OP-06:** Widzę tam jakąś sylwetkę. Niezbyt umiem stwierdzić, czy męską, czy żeńską.

**OP-K8:** Ooook?

**OP-06:** Zaczął się zbliżać. Kuleje...

**OP-K8:** Nie podoba mi się to zbytnio. 06, wszystko w porządku?

**OP-06:** Może to 09...

**OP-K8:** On nie żyje!

[Słychać, jak OP-06 odskakuje od ściany, przy której stała i oddycha niespokojnie.]

**OP-06:** To było to... ale zniknęło.

**OP-K8:** Eh... czekam na rozkazy.

**OP-06:** A... no tak. Chodźmy dalej... to samo ustawienie.

**OP-K8:** Martwię się trochę o ciebie.

**OP-06:** A jeszcze nie tak dawno mówiłeś, że jestem popieprzona. Nie udawaj troski, oboje wiemy, co o sobie myślimy.

[3 minuty i 5 sekund bez aktywności głosowej.]

**OP-06:** Jakieś dziwne pomieszczenie. Dosyć duże. Spróbujemy znaleźć najbliższe przejście. Trzymaj się mnie, nie rozdzielamy się. Większe szanse mamy razem.

**OP-K8:** O ile jakiekolwiek. Mogliśmy sobie strzelać do woli.

**OP-06:** Ale jak któryś z nas się chociażby przewróci, to będzie mu można szybko pomóc.

**OP-K8:** O ile się zdąży, nie narażając siebie. W ogóle, widzisz jak to wszystko wygląda?

**OP-06:** Tak. Niezbyt umiem to opisać, szczerze. Wszystko się płynnie zmienia, jak podchodzimy...

**OP-K8:** Ał!

**OP-06:** Co się stało?

**OP-K8:** Perspektywa jest jakaś dziwna. Myślałem, że kolec jest daleko, a okazało się, że jest tuż przy mnie. Chyba skaleczyłem sobie dłoń.

**OP-06:** Ćśśśśś...

[Słychać rozlegający się po pomieszczeniu głęboki, świszczący i zwielokrotniony wdech i wydech.]

**OP-06:** [szeptem] Nie wiem nawet skąd to dochodzi.

**OP-K8:** [szeptem] Zewsząd.

**OP-06:** [szeptem] Białe przejście, wydaje się być dosyć blisko. Idziemy tam, postaramy się to coś omi-

[Oddech powtarza się, jest o wiele głośniejszy i słychać go tuż obok nich. Oboje odwracają się najprawdopodobniej.]

**OP-K8:** [szeptem] Czysto.

**OP-06:** [szeptem] Czysto. Przyspieszmy.

[2 minuty bez aktywności głosowej.]

**OP-K8:** To może być wszędzie...

**OP-06:** Też się tego bo- AA!

**OP-K8:** KURWA!

[Oboje się zatrzymują.]

**OP-06:** Nie rusza się. Jest w środku.

**OP-K8:** Oprócz ręki...

**OP-06:** Wiesz co widziałam tam, w tym korytarzu?

**OP-K8:** No?

**OP-06:** To coś wyciągnęło to pokraczne łapsko naprzód. Prosto do mnie...

**OP-K8:** Nie myśl o tym tak bardzo. Pewnie wyciągało też ogólnie do nas, by nas szybciej dosięgnąć.

**OP-06:** Kontynuujmy drogę. Nie zatrzymujmy się nigdzie na zbyt długo.

[1 minuta i 56 sekund bez aktywności głosowej.]

**OP-06:** Widzę przejście... w końcu. Jakiś las połączony z tymi dziwnymi strukturami i fragmentami hali magazynowej. Huh... K8, przyczepiło ci się coś do kamizelki.

**OP-K8:** Co?

**OP-06:** Coś białego. Sprawdzę co to...

[Słychać nagły wrzask OP-K8, coraz bardziej zniekształcający się oraz silne uderzenie w ścianę.]

**OP-06:** Co się... Jezu...

[Słychać coraz bardziej narastające i nakładające się na siebie głosy ponad 20 osób, dochodzące z miejsca, gdzie krzyczał OP-K8 i powoli zbliżające się do OP-06. Ta z kolei rzuca się do ucieczki.]

[Słychać liczne potknięcia, spowolnienia lub przeskoki, dźwięk załamuje się, jego jakość znacząco spada. Zza OP-06 dochodzą odgłosy ciężkich kroków połączonych z nieustającą aktywnością głosów.]

**OP-06:** Tu nie... kurwa, kurwa, kurwa...

[OP-06 wznawia bieg, ciężkie kroki za nią coraz bardziej przyspieszają.]

**OP-06:** Nie zdążę...

[Odgłosy kroków OP-06 zmieniają wydźwięk, sugerując, że znalazła się w zamkniętym korytarzu. Jakość dźwięku spada.]

**OP-06:** Dziura... NIE!

[Głosy są coraz bliżej, na nagraniu, oprócz nich, słychać tylko szum. Słyszalny jest jeden krok OP-06, po czym wszystko cichnie.]

[1 minuta i 19 sekund bez aktywności dźwiękowej.]
[[/&lt;]]
**[Koniec nagrania]**

[[/collapsible]]
[[/=]]

-----

[[=]]
[[collapsible show=&#34;NAGRANIE #3&#34; hide=&#34;ZAKOŃCZ ODTWARZANIE&#34;]]

**[Początek nagrania]**
[[&lt;]]

**OP-06:** Co się z tym stało... jakiś dziwny błąd. Przerwało nagranie po ponad trzech minutach, no ale z jakiegoś powodu liczba sekund przekroczyła sześćdziesiąt... huh... Po prostu jakiś dziwny błąd, na nagraniu tego widać nie będzie.

[Słychać powolne kroki OP-06.]

**OP-06:** Nie wiem w jakim stanie są poprzednie nagrania. Coś się mogło zawsze uszkodzić. W każdym razie, zostałam tu sama. Zarówno 09, jak i K8 zginęli. Na moich oczach. Zabici przez to coś, co stoi na krawędzi, z której skoczyłam i gapi się na mnie... chyba. Nie umiem powiedzieć. Ten widok mnie trochę przeraża. Białe, bezkształtne... coś. Coś, co może być absolutnie wszędzie... nawet w środku kogoś...

[Kroki powoli przyspieszają.]

**OP-06:** Em... jestem w dosyć dużym, cylindrycznym pomieszczeniu, skoczyłam przez dziurę, która miała jakieś 30 metrów głębokości, ale nic mi nie jest. Z jakiegoś powodu, leciałam bardzo powoli. A szkoda... wolałabym się rozbić o ziemię i zakończyć tę farsę... to i tak wszystko moja wina... Nie zdążyłam nawet przeprosić K8.

[Słychać, jak OP-06 wchodzi do jakiegoś korytarza.]

**OP-06:** 09 wpadł do jakiejś dziury w podłodze, nie umieliśmy go wyjąć i musieliśmy go zostawić, bo to coś się pojawiło. Przysięgam, że jeśli jeszcze raz usłyszę te wszystkie głosy, to zwariuję... W każdym razie, potem znaleźliśmy 09. W takim dziwnym korytarzu, gdzie mogliśmy się przyglądać też wydarzeniom sprzed paru chwil przez jakieś załamania... widzieliśmy, co się z nim stało. To nie było zwykłe zabójstwo. Półprzezroczyste, zwielokrotnione fragmenty jego ciała zostały rozrzucone wszędzie wokół, były w ścianach, w powietrzu, w podłodze. Bez ani kropli krwi... a to wszystko było w dodatku tak cicho... bez ani jednego dźwięku.

[1 minuta i 4 sekundy bez aktywności głosowej.]

**OP-06:** K8 zginął jakiś czas później. Zobaczyłam jakiś biały fragment na jego kamizelce i dotknęłam go tylko. Wbiło go w ścianę, zaczęło go rozdzielać na wiele półprzezroczystych części, podczas gdy to coś wychodziło z jego wnętrza. Autentycznie, wiem że to oficjalne nagranie, ale co do kurwy! To wszystko to już za dużo, nawet jak dla mnie. Widziałam wiele, przeżyłam niemniej, ale teraz znów, tak jak na początku służby ściska mi gardło. I trzęsę się, tak. Nie wiem czy z zimna, ze strachu, czy może z obu. To może być wszędzie. Wszędzie... nie zdążyłam się z nim pogodzić. Z K8. Mieliśmy porozmawiać po misji.

[Przez 1 minutę i 23 sekundy słychać, oprócz kroków OP-06, jej pociąganie nosem.]

**OP-06:** Ale muszę przeżyć, muszę to wszystko do końca po-

[Obok OP-06 słychać około 20 nakładających się na siebie głosów oraz ciężkie, nieregularne kroki. Wszystko cichnie po sekundzie.]

**OP-06:** Gdzie?! [szeptem] Nawet nie wiem, gdzie to jest. Słyszę to tylko co pewien czas tuż obok siebie, czuję jak wyciąga to cholerne łapsko, bo zostałam tu jako ostatnia. Ostatnia do odhaczenia. To... to pojawia się obok mnie. Poluje na mnie... gdziekolwiek tu nie pójdę. Niech to się wreszcie skończy...

[3 minuty i 5 sekund bez aktywności głosowej.]

**OP-06:** Widzę coś. Jacyś ludzie... MFO...

[Słychać szybkie kroki sugerujące bieg i odbicie się od ściany.]

**OP-06:** NIE! POMÓŻCIE MI! JESTEM TUTAJ!

[OP-06 uderza parokrotnie w ścianę.]

**OP-06:** Cholerna niewidzialna ściana... uh... idą tyłem... tam się wszystko cofa... co tu się.

[Powoli za OP-06 narastają nakładające się na siebie głosy, słychać jak odwraca się gwałtownie i oddycha głęboko. Po 2 sekundach zaczyna biec.]

[Odgłosom jej kroków towarzyszą ciężkie i nieregularne kroki za nią. Wszystko cichnie po 1 minucie i 22 sekundach.]

**OP-06:** Zniknęło... Maria, uspokój się... wdech... wydech... ręka... s-swędzi mnie ręka... Ziiiiignoruj to.... zignoruj.... idź dalej. Muszę znaleźć tę kostkę, wydostać ją jakoś i uciec. By nikt inny nie musiał tego szukać... choć może już szukają? Albo to były tylko przewidzenia?

[1 minuta i 6 sekund bez aktywności głosowej.]

**OP-06:** Swędzi mnie lewa ręka... nadal... nie chcę się drapać, co jeśli to jest we mnie? W środku... rozkłada mnie od środka... nie, nie myśl o tym... Jakieś duże pomieszczenie, jakby jaskinia. Znowu wszystko się zmienia, boli mnie od tego głowa... a może nie od tego? AH!

[Słychać upadek na ziemię.]

**OP-06:** AA! A... a.... kurrrrwa... skaleczyłam się w łydkę. Cholerny kolec pojawił się tuż przy mnie i się potknęłam. Na tych wszystkich stalaktytach, stalagmitach czy cokolwiek to jest, są jakieś symbole. Jakieś dziwne, świecące... postaram się zapamiętać. Muszę wstać, muszę iść dalej. Do ko-

[Słychać około 20 nakładających się na siebie głosów około 15 metrów od OP-06.]

**OP-06:** [szeptem] Nie... nie, nie...

[OP-06 podnosi się i kulejąc biegnie przed siebie. Głosy cichną.]

**OP-06:** Nie... mogę... się... zatrzymywać... To jest wszędzie. Wszędzie, gdzie pójdę, jestem pewna. Śledzi mnie. Bawi się ze mną... bawi się mną... swędzi mnie ręka...

[3 minuty bez aktywności głosowej.]

**OP-06:** Nie, nie mogę tak. Nie chcę iść w ciszy. Wiem, że to nieodpowiedzialne i głupie, ale to jest silniejsze ode mnie. Nie chcę iść w ciszy, zbyt bardzo się boję. To i tak wie, gdzie jestem. Wszędzie za mną idzie. Jakieś wąskie przejście. Muszę tam wejść... ale co jeśli mnie tam złapie? Nie masz innego wyjścia.

[Słychać jak OP-06 przeciska się przez bardzo wąski korytarz. Zatrzymuje się na parę sekund.]

**OP-06:** Słyszałam coś. Kurwa. Czysto... czysto... choć mogło mi się tylko wydawać. Nie wiem już, co jest rzeczywiste, a co nie. Pogubiłam się.

[OP-06 wychodzi do szerszego pomieszczenia.]

**OP-06:** Dziwnie to przekrzywione... i wydaje się kręcić. Spróbuję postawić kro-

[Słychać, jak OP-06 przewraca się na ziemię.]

**OP-06:** Tu się prawie nie da utrzymać równowagi. Wszystko wiruje... widzę jakieś drzwi. I rękę... rękę... rusza się... NIE!

[OP-06 czołga się, przypierając się cały czas do jednej ze ścian. Słychać, jak na jedną z nich spada.]

**OP-06:** Moje plecy... wszystko mnie już boli... drzwi... widzę drzwi w podłodze...

[Słychać około 20 cichych, nakładających się na siebie szeptów.]

**OP-06:** ZAMKNIJ SIĘ! ZAMKNIJ SIĘ, ZAMKNIJ SIĘ, ZAMKNIJ SIĘ, ZAMKNIJ SIĘ!

[OP-06 otwiera drzwi i wpada do środka, słychać jak uderza o ziemię.]

[2 minuty bez aktywności głosowej.]

[Słychać cichy płacz OP-06.]

**OP-06:** Muszę wstać... muszę iść dalej...

[OP-06 podnosi się i powoli idzie dalej.]

**OP-06:** Nie wytrzymam. To nie moja ręka. To nie moja ręka.

[Słychać jak OP-06 przykłada rękę do ściany.]

**OP-06:** Albo moja... hehe... muszę sprawdzić... Muszę to sprawdzić...

[Słychać silne uderzenie kolbą broni w jakiś obiekt.]

**OP-06:** ARGH! Wciąż za mało... wciąż nie mam... dowodu...

[Słychać kolejne uderzenie kolbą broni w rękę, a także trzask, krzyk OP-06 i klęknięcie.]

**OP-06:** Żyję... jest... moja... nie twoja, moja... ona istnieje...

[OP-06 wstaje i idzie nieregularnie, opierając się o ścianę, zza której słychać odgłosy podobne do szybko obracającego się, bardzo głośnego, metalowego wiatraka.]

**OP-06:** Co to... co to za odgłosy? Pewnie ta kreatura chce mnie zwieść... albo to kostka... &#34;jak wentylator&#34;... hm...

[OP-06 przyspiesza, słychać jak pojękuje z bólu.]

**OP-06:** Może to to urządzenie... może znalazłam. Gdzie jest przejście? Krążę w kółko.

[Słychać, jak coś upada na ziemię.]

**OP-06:** Nie wiem co to... muszę przyspieszyć. Nie tu... nie tu... jakaś dziura, wcisnę się...

[OP-06 przeciska się przez wąską przestrzeń, jakość dźwięku zaczyna spadać.]

**OP-06:** To jest o wiele większe niż ma prawo być... ale coś tam jest. Kostka.

[OP-06 wychodzi do większego pomieszczenia, jakość dźwięku nadal się pogarsza.]

**OP-06:** Znalazłam... znalazłam!

[Dowódczyni zaczyna się głośno śmiać, po czym głośno upada na ziemię, nadal się śmiejąc.]

**OP-06:** Znalazłam! 

[Z drugiego końca pomieszczenia słychać ciężkie kroki, a także około 20 nakładających się na siebie głosów.]

**OP-06:** Nie... nie, nie, nie, NIE, NIE! NIE ODBIERZESZ MI TEGO! NIE TERAZ! CHOWAJ TE ŁAPSKA!

[Słyszalne jest, jak OP-06 przysuwa się do najbliższej ściany i wstaje, przypierając się do niej.]

**OP-06:** ZOSTAW MNIE! ZOSTAW MNIE!

[Z okolic środka pomieszczenia dochodzi głośny krzyk wielu połączonych ze sobą głosów, jakość dźwięku stopniowo się polepsza.]

**OP-06:** ZDYCHAJ!

[Obiekt leżący w okolicach centralnego punktu pomieszczenia zsuwa się i przebija jedną ze ścian. Po 10 sekundach słychać krzyk OP-06 i powietrze dmuchające w mikrofon. Wszystko kończy się głośnym dźwiękiem upadku i jękiem OP-06.]

[4 minuty bez aktywności głosowej.]

**Komunikator:** OP-06, OP-K8, OP-09, słyszycie mnie? Odbiór. Nie ma sygnału, szlag. Huh... OP-06, mam twój sygnał, słyszysz mnie? Odbiór.

[15 sekund bez aktywności głosowej.]

**Komunikator:** Halo? OP-06, czy mnie słyszysz?

**OP-06:** T-tak...

**Komunikator:** To... dziwne. Jesteś naprawdę daleko, a jakimś cudem nasze komunikatory cię łapią. Straciliśmy sygnał jakieś parę minut po tym jak weszliście do tego budynku. To było jakieś... 5 minut temu? Tak mi się wydaje. Mamy ciebie, co z resztą?

**OP-06:** Nie... żyją...

**Komunikator:** Oh... zar-

**OP-06:** To coś ich zabiło... czuję to wszędzie wokół siebie...

**Komunikator:** Nie brzmisz zbyt dobrze. Zaraz ktoś do ciebie przyjedzie, już wysyłam koordynaty.

**OP-06:** Nie czuję... nóg...

**Komunikator:** Szlag. Zmiana planów, przylecimy helikopterem z medykami polowymi.

**OP-06:** Jestem wycieńczona...

**Komunikator:** Słyszę, ale zostań ze mną, dobrze? Osoba obok mnie już wezwała pomoc. Powinni za niedługo być.

**OP-06:** Zespół...

**Komunikator:** Co?

**OP-06:** Mamy obiekt... wezwijcie... zespół...

**Komunikator:** Dobrze, dzięki za informację.

**OP-06:** Niech na to uważają.

**Komunikator:** Nie musisz dokładnie tego opisywać, poradzą sobie.
[[/&lt;]]
**[Koniec nagrania]**

[[/collapsible]]
[[/=]]

-----

[[=]]
[[collapsible show=&#34;KOMENTARZ&#34; hide=&#34;ZAMKNIJ&#34;]]
[[&lt;]]

&gt; Po przeanalizowaniu powyższych nagrań dostarczonych przez Marię Stein oraz porównaniu ich z nagraniami z pozyskania dwóch innych obiektów, powstałymi w podobnych okolicznościach, wyciągnięto wnioski, że efekt ten spowodowało wspólne działanie SCP-PL-280, [[[SCP-PL-281]]] oraz [[[SCP-PL-282]]]. Mimo rozdzielenia wszystkich trzech obiektów między różnymi placówkami, stworzone z ich pomocą lokacje[[footnote]]Na przykład zdestabilizowane tereny wokół wyrw.[[/footnote]] nie zaczęły się normalizować, nie wracając do domniemanego stanu sprzed ich powstania. Zniknęły jedynie wyrwy i tunele czasoprzestrzenne, które mogły prowadzić do miejsca, do którego trafiły drużyny eksploracyjne odpowiedzialne za odkrycie tych trzech obiektów.
&gt; 
&gt; Wspomniane wcześniej lokacje zostały odizolowane i są strzeżone przez agentów Fundacji, by uniemożliwić dostęp do nich osobom postronnym. Trwają próby odnalezienia lokacji głównej, do której trafiły zespoły eksplorujące wyrwy.
&gt; 
&gt; - Daria Jóźwik, kierowniczka projektu SCP-PL-280, w konsultacji z kierownictwem projektów SCP-PL-281 oraz SCP-PL-282.

&gt; Marię Stein odstawiono do najbliższej placówki, gdzie udzielono jej podstawowej pomocy medycznej. Ściągnięto mnie, bym postawił diagnozę i przeprowadził wstępną psychoterapię w związku z problemami psychicznymi, które pojawiły się po tej misji. 
&gt; 
&gt; Pacjentka doznaje głębokiej paranoi, połączonej z psychozą i deluzją. Uparcie twierdziła, że wszędzie może ukrywać się istota, którą tam zobaczyła. Nie umiała jej dokładnie opisać, zarówno na początku, jak i pod koniec. Zwykle określała ją mianem białej i bezkształtnej, rozdzielającej się na wiele półprzezroczystych części. Często wspominała odgłosy, które owa istota z siebie wydawała, mówiąc, że słyszy je za każdym razem, gdy pozostaje sama.
&gt; 
&gt;  Zachorowała także na depresję, pogłębioną dodatkowo przez słabe rokowania lekarzy co do jej zdolności do służby -- upadek spowodował u niej przerwanie rdzenia kręgowego w odcinku lędźwiowym, obie nogi są sparaliżowane. 
&gt; 
&gt; Jej sen także się zepsuł. Zaczęła spać bardzo krótko i płytko, budząc się co chwilę przez dręczące ją koszmary. Zarekomendowane przeze mnie, a przepisane przez psychiatrę, z którym zacząłem w jej sprawie współpracować, leki zdają się trochę ją uspokajać i umożliwiają przeprowadzenie przeze mnie choćby szczątkowej psychoterapii, obawiam się jednak, że konieczne będzie przeprowadzenie pełnowymiarowej terapii w Fundacyjnym zakładzie zamkniętym. Nieważne jakich umiejętności bym nie miał, tutaj potrzeba już psychiatry, a nie psychologa. Zwykła psychoterapia może złagodzić objawy, ale nie wyleczy tego, co doskonale widać na przykładzie spędzonego przy niej przeze mnie miesiąca intensywnej pracy.
&gt; 
&gt; Przesłałem już odpowiedni wniosek. Sądzę, że po zapoznaniu się ze szczegółami sprawy, rozpoczęcie leczenia psychiatrycznego Marii Stein będzie już tylko formalnością.
&gt; 
&gt; - Krzysztof Sawicki
[[/&lt;]]
[[/collapsible]]
[[/=]]

-----

[[/div]]

**Dodatek SCP-PL-280-2:** Podczas terapii w Chronionej Strefie PL-22[[footnote]]Placówce zajmującej się leczeniem pracowników, którzy w wyniku kontaktu z obiektami anomalnymi doznali znaczącego i przewlekłego uszczerbku na zdrowiu psychicznym lub wymagają określonej terapii fizycznej.[[/footnote]] u Marii Stein zostało zaobserwowane znaczne pogorszenie jej stanu psychicznego. Wystąpiły u niej poważne i charakterystyczne zaburzenia osobowości, których skokowe nasilenie zaobserwowano dnia 21.07.2018.

Przydzieleni jej zostali nowi psychoterapeuta i psychiatra. Psychoterapeuta Cezary Mitkiewicz przeprowadził serię rozmów z pacjentką w celu zgłębienia szczegółów problemu i zapobieżenia dalszemu rozwojowi tych zaburzeń.

-----
[[=]]
[[collapsible show=&#34;PLIK 24/07/2018&#34; hide=&#34;ZAMKNIJ&#34;]]
[[&lt;]]
&gt; Nagranie fragmentu pierwszej sesji Marii Stein u Cezarego Mitkiewicza.
&gt; 
&gt; **CM** -- Cezary Mitkiewicz
&gt; **MS** -- Maria Stein
&gt; [[=]]
&gt; **[Początek nagrania]**
&gt; [[/=]]
&gt; [Wózek inwalidzki z MS zostaje przyciągnięty do gabinetu MM, psychoterapeuta pokazuje gestem osobie trzeciej, by wyszła.]
&gt; 
&gt; **CM:** No! To chyba możemy zaczynać, prawda? Rozmowę wstępną już mieliśmy, zapoznaliśmy się wczoraj. Zacznijmy od pytania niezwiązanego z tematem. Chcesz trochę herbaty? Kawy nie chcę ryzykować, doktor Marciniak mógłby mnie przechrzcić, heh.
&gt; 
&gt; **MS:** Nie... podziękuję.
&gt; 
&gt; [Głos MS jest wyraźnie przytłumiony, ona sama wydaje się być zamyślona.]
&gt; 
&gt; **CM:** Widzę, że coś cały czas leży ci na sercu. Zajmiemy się tym, jednak teraz zacznijmy od podstaw. Jak się nazywasz?
&gt; 
&gt; **MS:** Maria Stein... nie pamięta pan?
&gt; 
&gt; **CM:** Pamiętam, chciałem coś sprawdzić. Mogłabyś mi powiedzieć, kim na co dzień jesteś?
&gt; 
&gt; **MS:** Aktualnie pacjentką tej placówki. Sami mówiliście, że była już duża poprawa i że niedługo mnie wypuścicie. Kłamcy.
&gt; 
&gt; **CM:** Osobiście nie mam z tą decyzję nic wspólnego. Dopiero mnie do... jeszcze tak się zapytam, z typowej grzeczności, możemy być sobie na &#34;ty&#34;? Nie ma pani nic przeciwko?
&gt; 
&gt; **MS:** Jest mi to całkowicie obojętne, proszę pana.
&gt; 
&gt; **CM:** Dobrze więc, Mario. Wracając, dopiero mnie do ciebie przydzielili, razem z doktorem Marciniakiem, byśmy zajęli się twoją sprawą. Wróćmy do pytań. Czy opowiesz mi teraz, kim byłaś wcześniej? Przed incydentem, przed trafieniem tutaj.
&gt; 
&gt; **MS:** Byłam... badaczką teoretyczną specjalizującą się w wymiarowości. Od jakiegoś czasu pracowałam w Ośrodku 174... uh... albo... uh... byłam członkinią MFO Omega-10 &#34;Realiści&#34; i zostałam wysłana na misję wraz z resztą mojego oddziału... albo... nie wiem...
&gt; 
&gt; **CM:** To cię tak zatrważa, prawda?
&gt; 
&gt; **MS:** Mam mętlik w głowie, proszę pana... przepraszam...
&gt; 
&gt; **CM:** To nie twoja wina. Pochylimy się nad tym razem. Powiedz mi, co dokładnie teraz odczuwasz w związku z tym?
&gt; 
&gt; **MS:** Zmieszanie. Nie rozumiem, nic nie rozumiem... pamiętam i nie pamiętam, mam w głowie dwa sprzeczne scenariusze. Nie wiem o co chodzi, było już tak dobrze...
&gt; 
&gt; [MS mówi to ze ściśniętym gardłem.]
&gt; 
&gt; **CM:** Spokojnie...
&gt; 
&gt; **MS:** Ja naprawdę tego nie rozumiem... kim ja byłam, proszę pana?
&gt; 
&gt; **CM:** Byłaś Marią Stein, członkinią MFO Omega-10 &#34;Realiści&#34; wysłaną w marcu na misję, po której trafiła tutaj.
&gt; 
&gt; **MS:** Tam było to coś... ta kreatura...
&gt; 
&gt; **CM:** Tak, dokładnie tak. To ty ją widziałaś.
&gt; 
&gt; **MS:** Była bezkształtna, choć posturą przypominała czasem mężczyznę, ruszała się chaotycznie, cały czas rozdzielała się na masę półprzezroczystych części... nie umiem jej nawet opisać. Ale...
&gt; 
&gt; **CM:** Ale?
&gt; 
&gt; **MS:** Skąd wszystkie inne wspomnienia? Pamiętam też przecież, że jakiś czas temu zostałam przeniesiona do Ośrodka PL-174, byłam w końcu badaczką...
&gt; 
&gt; **CM:** Masz pewien problem, którym postaramy się zająć. Doskonale wiem co teraz czujesz, jak duże musi być twoje zmieszanie. Twój problem ma właśnie to do siebie. Musisz jednak pamiętać kim naprawdę jesteś. A jesteś..?
&gt; 
&gt; **MS:** Marią Stein, badaczką teoretyczną wyspecjalizowaną w polu wymiarowym, pracującą w Ośrodku PL-174... nie... nie, nie... jestem...
&gt; 
&gt; [CM wzdycha i wyłącza nagrywanie.]
&gt; [[=]]
&gt; **[Koniec nagrania]**
&gt; [[/=]]

&gt; //Zgłaszane mi zaburzenia osobowości okazały się być poważniejsze niż mi je początkowo opisywano, ma to zapewne związek z tym, że przekazując mi te informacje opierano się na obserwacjach z krótkiego okresu przed 21.07.2018, kiedy zaobserwowano pierwsze symptomy tych zaburzeń, wtedy podobno wyjątkowo delikatne i niepozorne.//
&gt; 
&gt; //Maria Stein zachowuje się i nawet sama twierdzi, że czuje się jakby była dwoma różnymi połączonymi ze sobą osobami. Będę starał się odnaleźć przyczyny takiego stanu, aktualnie z doktorem Marciniakiem stawiamy na dosyć atypowo objawiający się zespół stresu pourazowego, na którego przebieg mógł mieć wpływ jakiegoś elementu lokacji, z której pozyskano SCP-PL-280. Są to jednak tylko nasze przypuszczenia, właściwa identyfikacja źródła zaburzeń zajmie nam o wiele dłużej niż jedna sesja.//
&gt; 
&gt; //Pacjentka zgłosiła mi też nietypowe luki w pamięci, które mogły mieć przyczynę typowo neurologiczną. Skierowaliśmy ją na badania, rozwój jakiejś choroby mózgu mógłby chociaż po części tłumaczyć to, co się z nią dzieje. Badania te jednak nic nie wykazały.//
&gt; 
&gt; - Cezary Mitkiewicz 
[[/&lt;]]
[[/collapsible]]
[[/=]]
-----
[[=]]
[[collapsible show=&#34;PLIK 07/08/2018&#34; hide=&#34;ZAMKNIJ&#34;]]
[[&lt;]]
&gt; Nagranie fragmentu trzeciej sesji Marii Stein u Cezarego Mitkiewicza.
&gt; 
&gt; **CM** -- Cezary Mitkiewicz
&gt; **MS** -- Maria Stein
&gt; [[=]]
&gt; **[Początek nagrania]**
&gt; [[/=]]
&gt; [MS znajduje się w gabinecie CM, obaj trzymają kubki z herbatą.]
&gt; 
&gt; **CM:** Dobrze... tutaj tylko coś odhaczę i możemy zaczynać... o. I po wszystkim. Rozpocznijmy to wszystko w standardowy sposób. Jak się nazywasz?
&gt; 
&gt; **MS:** Jestem Maria Stein... nie rozumiem, twierdzi pan, że pamięta, ale co sesję mnie pan o to pyta... dlaczego?
&gt; 
&gt; **CM:** Sprawdzam, czy ty pamiętasz. Ot takie szybkie zorientowanie się, czy w tej płaszczyźnie wszystko jest w porządku.
&gt; 
&gt; **MS:** A co jeśli nie odpowiem? Lub... uh... odpowiem źle?
&gt; 
&gt; **CM:** Wtedy, Mario, będziemy nad tym pracować i po pewnym czasie powinno nam się udać to wyeliminować. Z tym, że... em... nie ma takiej potrzeby. Odpowiedziałaś dobrze. Powiedz mi, kim teraz jesteś?
&gt; 
&gt; **MS:** Pana pacjentką w tej placówce. Leczycie mnie tutaj już od dłuższego czasu... przepraszam za ten wyskok sprzed dwóch tygodni...
&gt; 
&gt; **CM:** Nic się nie stało, Mario. W twojej sytuacji, każdy miałby prawo czuć się zawiedziony. Nie ma w tym nic złego, zresztą, nie jestem tu, by robić ci wyrzuty, tylko by pomóc. A teraz... ym... a, tak, kolejne pytanie. Kim byłaś przed tym wszystkim?
&gt; 
&gt; [MS milczy przez 15 sekund.]
&gt; 
&gt; **CM:** Mario? Nieważne jak odpowiesz, ja-
&gt; 
&gt; **MS:** Będzie pan zły...
&gt; 
&gt; **CM:** Nie będę. Widziałaś mnie kiedykolwiek złego?
&gt; 
&gt; **MS:** No... nie... dobrze, powiem. Byłam członkinią MFO Omega-10, zostałam wysłana na misję, w której zginął mój zespół. Przepraszam, ja naprawdę nie powinnam... jestem świadoma, że chyba byłam badaczką, ale to też jakimś cudem pamiętam... albo...
&gt; 
&gt; **CM:** Nie, nie... właśnie nie. Mario, jestem z ciebie dumny. Czy wiesz co ci się udało?
&gt; 
&gt; **MS:** Co... nie, nie wiem. Nie rozumiem, o co panu chodzi?
&gt; 
&gt; **CM:** Odwróciłaś wspomnienia. To to prawdziwe jest teraz tym głównym, a pamięć badaczki tylko sieje wątpliwości. Widzisz? Wyjdziesz z tego. Już wychodzisz.
&gt; 
&gt; **MS:** Naprawdę? Oh... w sumie rzeczywiście, jak się nad tym teraz zastanawiam. Mam pytanie.
&gt; 
&gt; **CM:** Jasne. Pytaj do woli. Rozmawiamy.
&gt; 
&gt; **MS:** Gdzie... gdzie jest teraz mój oddział?
&gt; 
&gt; **CM:** Nie mam pojęcia. Spróbuję jednak zdobyć te informacje na za tydzień, jeśli mi się uda. Co ty na to?
&gt; 
&gt; **MS:** Martwię się o nich... nie chcę, by znaleźli się przy... o cholera. Anomalia.
&gt; 
&gt; **CM:** Jaka anomalia?
&gt; 
&gt; **MS:** Ta, która pochłania od środka Ośrodek PL-174, co z nią? Przełamali barierę? Co z innymi?
&gt; 
&gt; [Głos MS jest niespokojny, mówi szybko i trochę niedokładnie.]
&gt; 
&gt; **CM:** Mario, wszyscy są bezpieczni, ręczę za to. W Ośrodku PL-174 nic się nie dzieje.
&gt; 
&gt; [MS upuszcza kubek z herbatą na ziemię.]
&gt; 
&gt; **MS:** Zobaczyłam to. Znowu. Stało tuż za mną...
&gt; 
&gt; **CM:** Nic tam nie ma. Czy znowu wydawało ci się, że widzisz istotę z tej lokacji?
&gt; 
&gt; **MS:** Tak... nadal siedzi w mojej głowie. Nie umiem zapomnieć jej wyglądu, nie umiem zapomnieć też o tym sześcianie. Teraz nie umiem zapomnieć o moich badaniach, o barierze...
&gt; 
&gt; [CM wyłącza nagrywanie.]
&gt; [[=]]
&gt; **[Koniec nagrania]**
&gt; [[/=]]

&gt; //Nagrywam fragmenty wszystkich sesji, lecz oficjalną dokumentację sporządzam tylko wybranych, tak jak mi polecono.//
&gt; 
&gt; //Po zakończeniu sesji, przebadaliśmy z doktorem Marciniakiem pacjentkę, by sprawdzić, z czym dokładnie mamy do czynienia. Robiliśmy niektóre badania po poprzednich dwóch sesjach, teraz możemy sformułować zbiorczy wynik. Nasza początkowa hipoteza została całkowicie obalona.//
&gt; 
&gt; //Nie są to zwykłe zaburzenia osobowości. Badania przeprowadzone przez nas na Marii Stein wykazały, że wspomnienia drugiej Marii Stein nie są tylko fałszywymi projekcjami, lecz prawdziwymi doświadczeniami. Doświadczeniami nakładającymi się na wspomnienia prawdziwej dla nas Marii Stein. Oznacza to, że pacjentka doświadczyła tego wszystkiego, nie mamy jednak pojęcia kiedy. Nie mogło to być jednak &#34;u nas&#34;.//
&gt; 
&gt; //Niepokoi mnie zapisana na nagraniu sytuacja z herbatą, mogąca być zwiastunem nawrotu wytłumionych już wcześniej zaburzeń -- deluzji i psychozy. Maria Stein nie radzi sobie z tym, czego doświadcza, co może powodować właśnie to cofanie postępów w leczeniu. Pod tym kątem będziemy kierunkować więc najbliższe sesje oraz leczenie psychiatryczne.//
&gt; 
&gt; //Wciąż niewyjaśnione pozostaje, jak i dlaczego do tej nowej sytuacji doszło. Wiemy natomiast, że efektu tego nie będzie łatwo cofnąć. Postaramy się jednak wyciągnąć jak najwięcej informacji w tym czasie, jak i zagłuszyć powstałą osobowość &#34;badaczki&#34; przed podaniem środków amnezyjnych.//
&gt; 
&gt; - Cezary Mitkiewicz 
[[/&lt;]]
[[/collapsible]]
[[/=]]
-----
[[=]]
[[collapsible show=&#34;PLIK 28/08/2018&#34; hide=&#34;ZAMKNIJ&#34;]]
[[&lt;]]
&gt; Nagranie fragmentu szóstej sesji Marii Stein u Cezarego Mitkiewicza.
&gt; 
&gt; **CM** -- Cezary Mitkiewicz
&gt; **MS** -- Maria Stein
&gt; [[=]]
&gt; **[Początek nagrania]**
&gt; [[/=]]
&gt; [CM siedzi na krześle podstawionym pod wózek inwalidzki MS, ona wydaje się być rozluźniona, głowę ma skierowaną do sufitu, a oczy zamknięte.]
&gt; 
&gt; **CM:** A teraz... wyobraź sobie korytarz. Długi korytarz, oświetlony, nie widzisz jednak końca, pewnie jest gdzieś dalej. Co widzisz?
&gt; 
&gt; **MS:** Korytarz, proszę pana. Tak jak kazał mi pan to sobie wyobrazić.
&gt; 
&gt; **CM:** Zwróciłaś pewnie uwagę, że oprócz braku widocznego wyjścia, nie podałem ci żadnych szczegółów. To nie moja pomyłka. To zostawiłem tobie. Opisz mi więc ten korytarz, tak jak go sobie wyobrażasz. I... postaraj się pójść nim dalej.
&gt; 
&gt; **MS:** Jest gładki, ma szare ściany, z sufitu zwisają te brzęczące świetlówki. Nie ma żadnych drzwi czy innych elementów. Nic nie słyszę. Jestem sama. Sama...
&gt; 
&gt; **CM:** Mów dalej.
&gt; 
&gt; **MS:** Sama tak, jak wtedy, jak pod koniec misji. Korytarz się załamuje, tak jak tam. Widzę te zakłócenia, pojawiające się fragmenty.... filary z tymi dziwnymi symbolami... słyszę coś.
&gt; 
&gt; **CM:** Co słyszysz?
&gt; 
&gt; **MS:** Setki głosów dudniących w mojej głowie, wychodzących z jednego źródła. Od jednej istoty. Od tej istoty. Jest gdzieś w pobliżu. Czuję jej obecność. I-i-idzie d-do mnie...
&gt; 
&gt; [CM sporządza szybko notatki.]
&gt; 
&gt; **CM:** Dobrze, widzisz drzwi. Tuż obok siebie. Wiesz, że jak przez nie przejdziesz, to istota zniknie. Uciekniesz. Wyglądają jak typowe drzwi jakiejś placówki badawczej Fundacji...
&gt; 
&gt; **MS:** Wyglądają znajomo. To drzwi, które raz widziałam w Ośrodku 174, dokładnie ta sama rysa zostawiona raz przypadkowo przez kogoś, kto wywrócił się z czymś w ręce tuż przed nimi...
&gt; 
&gt; [CM notuje to, co usłyszał.]
&gt; 
&gt; **MS:** Przeszłam przez nie. Widzę barierę. Anomalię, która coraz bardziej pochłania placówkę. Przekroczyliśmy punkt bez powrotu... ale jak im powiedzieć?
&gt; 
&gt; **CM:** Otwórz oczy.
&gt; 
&gt; [MS otwiera oczy i patrzy na CM.]
&gt; 
&gt; **CM:** Tu jesteś bezpieczna. To wszystko już minęło. Nieważne skąd to są wspomnienia, to wszystko jest już przeszłością. Teraz jesteś tutaj. Nie ma istoty, którą spotkała oryginalna Maria. Nie ma bariery, której czoła musiała stawić Maria-badaczka. Jesteś ty, jestem ja, jest doktor Marciniak, jest personel. To wszystko już się nie dzieje, a wspomnienia z Ośrodka PL-174 nie są tak naprawdę twoimi wspomnieniami.
&gt; 
&gt; **MS:** Chyba... chyba zaczynam rozumieć... A wie pan już, gdzie jest mój zespół?
&gt; 
&gt; **CM:** Tak, wreszcie udzielono mi tych informacji... znaczy, musiałem do nich dojść różnymi kanałami. Są na jeden dzień w Ośrodku PL-174.
&gt; 
&gt; [MS zaczyna szybciej oddychać i chwyta CM za rękę.]
&gt; 
&gt; **MS:** Czy są bezpieczni? Dlaczego tam pojechali? Coś się dzieje? Nie... nie mogą tam być... wyciągnijcie ich stamtąd, błagam...
&gt; 
&gt; **CM:** Mario. W Ośrodku PL-174 nic się nie dzieje. Mówiłem, że...
&gt; 
&gt; **MS:** Rozumiem. To pan nie rozumie... to pan nie wie... to pan...
&gt; 
&gt; **CM:** Mario, wiem, co cię nęka. To nie są wspomnienia stąd. Nieważne do czego tam w nich doszło, to nie dzieje się u nas...
&gt; 
&gt; **MS:** To nie o barierę chodzi.
&gt; 
&gt; **CM:** To o co?
&gt; 
&gt; **MS:** Nawet jeśli to nie moje wspomnienia, to muszą skądś pochodzić. Ta kostka, te symbole. Może były niewyraźne, ale teraz kojarzę, że widziałam podobne przebłyski. To jest połączone. To się działo gdzie indziej, ale wszystko to ma wspólny mianownik. On tu też zacznie się... uh... nie wiem nawet, jak to powiedzieć...
&gt; 
&gt; **CM:** Namyśl się i dokończ. Powiedz mi też, o kogo ci chodzi?
&gt; 
&gt; [MS nie odpowiada. Po chwili CM z westchnieniem wyłącza nagrywanie.]
&gt; [[=]]
&gt; **[Koniec nagrania]**
&gt; [[/=]]

&gt; //Bardziej ukierunkowana terapia przyniosła pożądane efekty, wspomniane poprzednim razem objawy udało nam się w znacznym stopniu zagłuszyć. Dodatkowo wypada ogłosić kolejny sukces, którym jest ustabilizowanie na nowo Marii Stein z naszej rzeczywistości jako głównej, dominującej osobowości.//
&gt; 
&gt; //Nie udało mi się uzyskać od Marii Stein większej ilości informacji na temat tego, o kim mówiła. Nie dokończyła także wyrażonej myśli. W zamyśleniu trwała około pięć minut, potem, zapytana o to ponownie, po prostu przeszła do innego tematu, związanego z nawracającymi co jakiś czas epizodami depresyjnymi.//
&gt; 
&gt; //W związku z powyższym nie mogę powiedzieć, skąd takie zmartwienie i tak specyficzne wnioski. Na wszelki wypadek jednak, po przeanalizowaniu tego nagrania, zadecydowaliśmy z doktorem Marciniakiem o wykonaniu kilku telefonów w celu sprawdzenia sytuacji. Nie dowiedzieliśmy się jednak niczego, co mogłoby wzbudzać nasz niepokój w jakimkolwiek stopniu.//
&gt; 
&gt; //Należy także zwrócić uwagę na to, co sobie wyobrażała. Widać na podstawie tego, że złagodzenie tych traum zajmie nam jeszcze trochę czasu. W ramach klaryfikacji mogę dodać, że bardzo dokładny szczegół, który zapamiętała Maria Stein, czyli rysa na jednych drzwiach Ośrodka PL-174, jak się okazało, nie ma żadnego oparcia w naszej rzeczywistości.//
&gt; 
&gt; - Cezary Mitkiewicz
[[/&lt;]]
[[/collapsible]]
[[/=]]
-----

**Incydent PL-280-3:** Dnia 13.10.2018 miejsce miał kolejny incydent z udziałem SCP-PL-280. W Strefie PL-72 około godziny 21:30 zarejestrowano pojawienie się osoby przypominającej jednego z wyżej postawionych pracowników Fundacji. Jego wygląd nie wzbudzał, według relacji osób, które go spotkały, szczególnych podejrzeń, dodatkowo większość świadków zeznała, że &#34;przypominał im kogoś, lecz nie wiedzieli kogo&#34;.

Mężczyzna ten przemieszczał się po sektorze, do którego trafił, szukając czegoś, podczas gdy działanie SCP-PL-280 zaczęło się destabilizować. Wtedy też skierował się w stronę przechowalni obiektu.
-----

**Nagranie kamer monitoringu Strefy PL-72, 13.10.2018:**
[[=]]
[[collapsible show=&#34;OTWÓRZ&#34; hide=&#34;ZAKOŃCZ ODTWARZANIE&#34;]]

&gt; **[Początek nagrania.]**
&gt; [[&lt;]]
&gt; //Jedna z kamer monitoringu w Sektorze 4 Strefy PL-72 na 3 sekundy przestaje nadawać obraz. Po tym czasie wszystko wraca do normy, a na nagraniu pojawia się osoba przypominająca jednego z wyżej postawionych pracowników Fundacji.//
&gt; 
&gt; //Nieznajomy nie zwraca na siebie szczególnej uwagi reszty personelu, bez żadnych przeszkód przechodzi dalej, widocznie czegoś szukając. Sprawdza oznaczenia pomieszczeń oraz korytarzy, większość mijających go ludzi albo patrzy się na niego przez chwilę i idzie dalej, albo go ignoruje.//
&gt; 
&gt; //W końcu mężczyzna natrafia na grupę członków personelu naukowego rozmawiających o SCP-PL-280, wtedy też odebrane są pierwsze sygnały na temat postępującej dezorganizacji działania obiektu. Nieznajomy w tym samym momencie zaprzestaje biernego uczestnictwa w rozmowie i kieruje się w stronę przechowalni podmiotu.//
&gt; 
&gt; //Intruz przechodzi obok biura dyrektora Mariusza Łagiewka, drzwi do pomieszczenia były otwarte. Dyrektor znajduje się w środku i rozmawia telefonicznie, trzymając urządzenie prawą ręką, lewa leży luźno na biurku i widać na niej brak pierwszego, drugiego i trzeciego palca. Mariusz Łagiewek prowadzi dyskusję temat otrzymanych informacji o wynikach przesłuchań Marii Stein z dyrektorem Ośrodka PL-174 Robertem Amersteinem. Po zauważeniu nieznajomego, dyrektor Łagiewek milknie i siedzi przez chwilę, patrząc się na korytarz, następnie odsuwa telefon od ucha i patrzy na niego widocznie zmieszany.//
&gt; 
&gt; //Mężczyzna wchodzi do windy prowadzącej do piętra, na którym znajduje się przechowalnia SCP-PL-280, po chwili, kiedy winda już zjeżdża, widać jak w jej kierunku biegnie dyrektor Łagiewek, wołając ochronę. Dyrektor przyzywa do siebie stresowo windę stojącą obok.//
&gt; 
&gt; //Nieznajomy idzie korytarzem w kierunku wejścia do przechowalni SCP-PL-280, zwracając na siebie uwagę ochroniarza, który próbuje wyciągnąć od niego informacje, dokąd zmierza. Z drugiej windy w tym momencie wybiega Mariusz Łagiewek, wskazując na intruza i krzycząc do ochroniarza. Mężczyzna rzuca się do biegu w kierunku przechowalni obiektu.//
&gt; 
&gt; //Działanie podmiotu jest niestabilne, zaczynają występować nagłe wzrosty zasięgu anomalii. Jedna z fal takiego działania uszkadza wejście do przechowalni. Kamery wewnątrz pomieszczenia rejestrują skurcze włóknistych struktur wewnątrz SCP-PL-280.//
&gt; 
&gt; //Do pomieszczenia wbiega intruz, wyciągając rękę w kierunku obiektu. Jego ciało jest powielane, niektóre fragmentu stają się półprzezroczyste, rozdzielają się i wykrzywiają. Nieznajomy ma coraz więcej problemów z dalszym poruszaniem się, krzyczy, a w końcu upada zdeformowany i zniekształcony przed SCP-PL-280, chwytając jego krawędzi. Mężczyzna zaczyna się coraz bardziej destabilizować, rozdzielać na wiele półprzezroczystych części, które rozrzucane zostają po pomieszczeniu, zawisając w powietrzu. Z nieznajomego pozostało tylko wiele półprzezroczystych fragmentów z charakterystycznymi zakłóceniami i wizualnymi anomaliami, utkwionych i zawieszonych w różnych częściach otaczającego obiekt zdestabilizowanego obszaru.//
&gt; 
&gt; //Po chwili działanie SCP-PL-280 normalizuje się.//
&gt; [[/&lt;]]
&gt; **[Koniec nagrania]**

[[/collapsible]]
[[/=]]

-----

Aktualnie podejmowane są próby odkrycia, jaka była przyczyna nagłego pojawienia się tej osoby w Strefie PL-72 oraz cel wtargnięcia do przechowalni SCP-PL-280. Najpoważniej na ten czas rozważaną hipotezą jest ta traktująca zaistniałe zdarzenie jako nieudaną próbę wykradnięcia podmiotu, która zakończyła się śmiercią intruza.

Funkcjonariusz ochrony uczestniczący w ostatnich chwilach incydentu, ze względu na niedopełnienie obowiązków służbowych, otrzymał wypowiedzenie i podane mu zostały środki amnezyjne.

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-PL-279]]] | SCP-PL-280 | [[[SCP-PL-281]]] &gt;&gt;
[[/=]]
[[/div]]</textarea></pre>
  </div>

</div>

<div id="footer">
  
    <em>Last updated 2022-05-18 16:02:15.351948.</em>
  
</div>
</body>