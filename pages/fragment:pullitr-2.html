<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Překrásně se třpytící náhrdelník</title>
</head>
<body>
<div id="container">
  
  <div class="page">
    <h1 class="title">Překrásně se třpytící náhrdelník</h1>
    <p>
      Link to article: <a href="https://scp-wiki.wikidot.com/fragment:pullitr-2" target="_blank">Překrásně se třpytící náhrdelník</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>++ Překrásně se třpytící náhrdelník

&#34;Zvláštní vydání! Zvláštní vydání!&#34; oznamoval na Hlavním nádraží kamelot, jak mával z novinami, &#34;Plzeňský čaroděj nemá slitování! Zvláštní vydání...&#34;

&#34;Ukaž,&#34; řekl Francin, zaplatil chlapci, jenž prodával noviny, a za chůze začal v duchu číst:

&#34;//Dnes o páté hodině ranní se u Velkého Boleveckého rybníka v Plzni objevil podivný muž, který o sobě začal tvrdit, že jestli mu nebude v jeho přáních vyhověno, bude ničit města. Nejprve byl považován za blázna a pomatence, takže byli zavolání dva strážníci, aby tohoto potenciálně násilného muže odvedli, avšak když se k němu přiblížili, zmizeli v záblesku světla. Podivný muž poté vztáhl ruce k nebi, zařval, a do jedné minuty se začaly nad celou Plzní hromadit bouřkové mraky.//

//Tento čaroděj si přeje mluvit s prezidentem a říká, že jestli mu nebude do dnešního večera vyhověno, srovná Plzeň se zemí spolu se všemi jejími občany a následující dny bude pokračovat na dalších velkých městech do splnění jeho požadavku.//

//Veškeré pokusy o zastavení zatím selhaly, byly použity střelné zbraně, ale kulky jakoby se Čaroději vyhnuly, i granáty, které buď nevybuchují, nebo bouchnou moc brzy.//

//Čarodějovy projevy však přilákaly velké množství zvědavých očí z celého okolí, a to i přes zásahy povolané armády. Čaroděj, aby ukázal svou moc, jak sám řekl, začal stavět kolem sebe &#39;z ničeho&#39; kamenné hradby, které pak zbořil, nechal poletovat ve vzduchu vyrvané stromy a vyvolal ohromné množství kulových blesků...//&#34;

&#34;A já jedu za ním,&#34; řekl si potichu Francin a pousmál se, pak složil noviny a přidal do kroku, aby se dostal včas na správné nástupiště. 

Vlak už stál na místě. V čele sedmidílné soupravy se vyjímala parní lokomotiva řady 434.2. Francin, ještě před tím, než nastoupil, sáhnul si na krk a nahmatal skleněný náhrdelník. S klidem a s očekáváním prošel skrze vagon a pak se posadil na celkem nepohodlné dřevěné lavičce po směru jízdy naproti matce se dvěma malými dětmi, jimž mohlo být kolem 5 let. Bylo to tvrdé posezení, ale co se dalo čekat od vagonu třetí třídy.

Francin pohlédl z okénka a spatřil u sloupu stát muže v hnědém klobouku. Byl to nadační agent, jeden z mnoha, kteří se účastnili akce o zadržení &#34;plzeňského čaroděje&#34;. Kupříkladu na vzdálenější zastávce stála v hezkém kloboučku agentka Zahrádková a Francin si byl jistý, že v jeho vagonu je někde agent Sedláček.

Výpravčí zapískal a vlak se dal s rachotem pomalu do pohybu. Byl krásný slunečný den, který ještě více ukázal svou krásu, když vlak opustil Prahu. Pohled na ubíhající krajinu s kopci, lesy, poli a loukami působil, jakoby bylo všechno v pořádku a nikdo neohrožuje životy mnoha lidí, což nebyla pravda. Právě Francin měl zadržet &#34;plzeňského čaroděje&#34; svým výtvorem, jenž mu v tu dobu visel na krku a jeho viditelná část se na slunečním svitu třpytila jako nejkrásnější drahokam, i když šlo jen o broušené sklo. 

Francin byl vyučený sklář, který byl ve svém oboru tak zdatný, že jeho schopnosti sahaly až za hranici anomálií. Pomáhal mladé Nadaci se zadržováním nebezpečných objektů svými vlastními skleněnými výtvory. Takovou misí by běžně pověřili nějakého agenta se znalostmi zásahů v terénu, ale Francin uměl se svými výrobky zacházet tak, jako nikdo jiný, a přesně věděl, co od svých skleněných děl má očekávat. Podobal se v tom té matce naproti něj, která znala své děti lépe jako kterýkoli jiný člověk, neboť je životem provázela nejdéle.

&#34;Jízdenky, prosím,&#34; prolomil zvuky jedoucí lokomotivy, které na člověka působily jako podivná ukolébavka, a hovory některých cestujících, které se týkaly převážně toho čaroděje z Plzně, svým hlasem konduktér, když rozevřel dveře do vagonu. Blížil se k místu, kde Francin seděl. Když už byl u něj, nejdřív požádal tu matku s dětmi o lístky, a až poté se přesunul k Francinovi, avšak místo toho, aby jej požádal o jízdenku, položil prapodivnou otázku:

&#34;Vyje černý měsíc?&#34;

Francin se však nezdál tímto dotazem nijak znepokojen. Odpověděl: &#34;Až jej král zkrvácí.&#34;

Matka se na ně nechápavě zadívala, ale po chvíli uhnula pohledem.

&#34;Bojíš se, Francine?&#34; zeptal se konduktér, jakoby se již dlouhou dobu znali. 

&#34;Strach bych tomu neříkal, Igore,&#34; namítl Francin a oslovil konduktéra jménem, &#34;ale respekt opravdu mám.&#34; Konduktér byl ve skutečnosti agent Sedláček v přestrojení.

&#34;To je ta věc?&#34; zeptal se a ukázal na viditelnou část Francinova skleněného náhrdelníku.&#34;

&#34;Je to tak.&#34; 

&#34;Jsi si vůbec jistý, zda to bude fungovat?&#34;

&#34;Jen napůl,&#34; pokrčil rameny Francin, &#34;už jsem to zkoušel na nějakém na smrt odsouzeném zločinci.&#34; 

&#34;Jenže ten nebyl anomální,&#34; poznamenal agent a měl pravdu.

&#34;Mělo by to vydržet o dost víc než kouzelníka. Navíc mohu stabilitu upravovat dle libosti.&#34;

&#34;Jak myslíš, budu ti držet palce,&#34; řekl agent Sedláček a vydal se k odchodu do dalšího vagonu, ale když udělal krok, prudce se zastavil, otočil se vzad a s úsměvem, z něhož se dalo lehce číst, že na něco zapomněl, poprosil ještě Francina o jízdenku, kterou pak procvakl kleštěmi. 

Francin si pročítal noviny a byl by čtením zaneprázdněn po celou cestu, kdyby jej i všechny ostatní cestující nevytrhnuly z jejich dosavadních činností zvuky bouřky. Když se podívali z oken, uviděli načervenalé mraky nad Plzní, které byly tak mohutné, že se téměř dotýkaly země. Čím blíže byli k plzeňskému nádraží, tím větší šero bylo, a vše se zdálo červenější než obvykle.

Na vlakové zastávce bylo teď veliké rušno. Lidé se hrnuli z vagonů, do vagonů a překřikovali se v různých jazycích. Francin pro jistotu schoval skleněný náhrdelník za košili, tak aby nebyl vůbec vidět, přece jen, lidé jsou všelijací a byla by to ztráta spíše pro kapsáře, než pro Francina. Pak se vmísil do tlačenice a snažil se nějak prorvat z nádraží. Doprava byla ten den v Plzni omezena, takže možnost jet elektrikou nepřidala v úvahu, musel jít tedy pěšky až k tomu rybníku.

Lidi na ulicích spěchali, každý na jinou stranu, takže do sebe naráželi. Ze stanice bylo vidět na Velký Bolevecký rybník, z nějž vystupovaly vysoké vodní sloupy a nad nimiž se ve víru točily všemožné věci od nábytku po zvířata. Ozývalo se střídavé pištění a hučení a stovky blesků a rány Francina ohlušovaly a oslepovaly. I když se koruny stromů ohýbaly s náporem větru, Francin byl jakoby nedotknutelný; vítr mu jen trochu vískal ve vlasech. 

Mluvení i křik lidí a i pláč dětí doléhal z ohromného davu u rybníka. Na pobřeží stála osamocená maličká postava, která máchala rukama. Možná křičela taktéž, ale nebylo ji slyšet. Lidé od ní stáli tak na vzdálenost 50 metrů. Tohle byl důvod jednoho z hlavních výzkumů, na který se Nadace hlavně v Americe zaměřovala - amnestika. Copak by šlo bez nich zachovat normální svět? Byly však teprve ve zkušební fázi. Že by je použili na tento dav, bylo teď nepravděpodobné. Tohle si budou lidé pamatovat asi ještě hodně dlouho. 

Francin přistoupil ke třem strážníkům, kteří stáli nejblíže k němu. Ukázal jim nadační průkaz a požádal je, zda by jej mohli dostat až k Čaroději. Strážníci, sice překvapení, poslechli a udělali Francinovi cestu k okraji davu. Tam se jej zase někdo zeptal, jestli ten černý měsíc vyje.

&#34;Až strážce se s ním utká,&#34; odpověděl Francin tentokrát jiným způsobem.

&#34;Do davu jsme rozmístili malé experimentální kotvy a zatím se nezdá, že by si toho všiml. Je to spíš taková pojistka.&#34;

&#34;V pořádku,&#34; řekl Francin, na chvíli se odmlčel a pak jen řekl, &#34;držte mi palce.&#34; 

V prvním kroku z davu mu zabránil pohled na svíjicí se trávu, ze které tekla nějaká modrá tekutina. Francin však sevřel pěsti a krok udělal. Tráva pod jeho nohama se měnila na obyčejnou, i když teď seschlou. Čaroděj jej probodl pohledem a pronikavým hlasem zařval: &#34;Co tu děláš?&#34;

Dav utichl, když slyšel jeho hlas. Francin se sice zastavil, ale pak mlčky pokračoval směrem k Čaroději.

&#34;Řekni svůj záměr, nebo se vrať!&#34; zařval znovu.

&#34;Jsem tu kvůli tobě,&#34; zakřičel Francin. Jeho hlas byl oproti Čarodějovu velmi slabý, takže jej dav neslyšel. Čaroděj však ano.

&#34;A co mi chceš? A proč se teď nesvíjíš v hrozných bolestech!?&#34;

Na vzdálenost, kterou Francin právě ušel, bylo vidět, že Čaroděj si buď vykouzlil nebo poručil jídlo. Vedle něj pomalu kroužil talíř s pečenou husou, z níž si již Čaroděj utrhl jedno stehýnko, které teď držel, z poloviny snězené, v ruce. 

&#34;Chci tebe,&#34; řekl Francin ani se nesnažil křičet.

&#34;Dál už ani krok, jestli nejsi prezidentův mluvčí!&#34;

Francin však varování nedbal a šel dál, ba dokonce přidal do kroku.

&#34;Zpátky!&#34; křikl Čaroděj a mávl rukou, nic se však nestalo. Francin už byl ve vzdálenosti deseti metrů od něj.

Čaroděj položil stehýnko na talíř, který pak dopadl na zem i s husou a roztříštil se. Na jeho tváři bylo vidět zděšení. Začal ustupovat:

&#34;Ne, to není možné!&#34;

Francin šel dál.

&#34;Stůj! Jinak zničím ten dav za tebou!&#34;

Na tuhle hrozbu už Francin reagoval. Zastavil se a koutkem oka pohlédl na překvapené lidi. Chvíli se nikdo neodvážil promluvit. 

Francin stál pět metrů od čaroděje. Věděl, že kotvy v davu nemusí fungovat. Mlčení prolomil Čaroděj, když vytáhnul nůž:

&#34;Tenhle nůž jsem nevytvořil. Otoč se čelem vzad a jdi tam, odkud jsi přišel.&#34;

Francin musel jednat. Nahmatal skleněný náhrdelník a sundal si jej, stále ho však držel v ruce. Čaroděj na něj nechápavě a zamračeně zíral.

&#34;//Mám jeden pokus... Miluji tě, Marie//&#34; pomyslel si Francin, pak se napřáhnul a hodil náhrdelník po Čarodějovi.

Když vylétl náhrdelník z ruky, Francina odmrštil ohromný nápor větru a pak padl do bezvědomí.

-----

[[=]]
**|  Překrásně se třpytící náhrdelník  |  [[[http://scp-cs.wikidot.com/navrh-uzivatele-steven-choros/offset/2|Překvapení zavřené ve skle]]] &gt;&gt;**
[[/=]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:32.107537.</em>
  
</div>
</body>