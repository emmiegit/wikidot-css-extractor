<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-118-IT</title>
</head>
<body>
<div id="container">
  
  <div class="page">
    <h1 class="title">SCP-118-IT</h1>
    <p>
      Link to article: <a href="https://scp-wiki.wikidot.com/scp-118-it" target="_blank">SCP-118-IT</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>display: inline-block ; border : solid 1px #444444 ; background :#F5F5F5 ; margin-left : auto ; margin-right : auto ; width : auto ; padding:10px</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://fondazionescp.wikidot.com/component:licenza-box" target="_blank"><code>:fondazionescp:component:licenza-box</code></a>
  

  
</li>
      
        <li>
  
  

  
    <a href="https://fondazionescp.wikidot.com/component:licenza-box-end" target="_blank"><code>:fondazionescp:component:licenza-box-end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

**Elemento #:** SCP-118-IT

**Classe dell&#39;Oggetto:** Keter

**Procedure Speciali di Contenimento:** Date la natura e le modalità di manifestazione di SCP-118-IT, è impossibile contenerlo fisicamente; pertanto, gli sforzi della Fondazione devono essere diretti verso la prevenzione delle sue apparizioni mediante l&#39;infiltrazione di agenti della [http://fondazionescp.wikidot.com/squadre-speciali-mobili#SIR-II SIR-II] nella LIPU[[footnote]]Lega Italiana Protezione Uccelli.[[/footnote]] che segnalino la formazione di grandi stormi di uccelli, in particolare nelle vicinanze dei maggiori centri di produzione di carne aviaria, uova e altri prodotti affini. Inoltre, la [http://fondazionescp.wikidot.com/squadre-speciali-mobili#SIR-I SIR-I] (&#34;Aureæ Notitiae&#34;) deve provvedere a insabbiare e creare storie di copertura per eventuali attacchi da parte di SCP-118-IT. In caso di manifestazione al di fuori dal territorio italiano, tutta la documentazione relativa a SCP-118-IT deve essere resa disponibile al personale della Branca responsabile della regione interessata dall&#39;evento.

**Descrizione:** SCP-118-IT è un&#39;entità taumaturgica che si presenta come un enorme uccello munito di quattro ali, dall&#39;apertura alare stimata di 52 m e lungo circa 25 m. Il grande cranio dell&#39;anomalia misura circa 2,5 m di lunghezza e presenta un massiccio becco fornito di denti, dall&#39;aspetto simile quello dei forusracidi[[footnote]]Famiglia di uccelli non volatori estinti, vissuti tra i 62 e i 2 milioni di anni fa in Sud e Nord America e colloquialmente denominati &#34;uccelli del terrore&#34;.[[/footnote]], la cui porzione mandibolare è ornata lateralmente da due lunghi corni arcuati verso l&#39;alto; un terzo corno, rivolto anteriormente e arcuato verso il basso, emerge dalla porzione mascellare. Il piumaggio di SCP-118-IT è prevalentemente nero, assumendo gradazioni di grigio progressivamente più chiare in senso medio-laterale e antero-posteriore lungo le grandi copritrici delle ali, fino a un colore bianco avorio delle penne remiganti; le ali presentano tre dita sviluppate e funzionanti, mentre gli arti posteriori ne posseggono tre rivolte in avanti e uno all&#39;indietro di egual lunghezza, tutte munite di artigli. Infine, SCP-118-IT presenta una coda vera e propria ornata di piume che forma circa un terzo della lunghezza del corpo dell&#39;anomalia.

SCP-118-IT non sembra essere in grado di manifestarsi autonomamente, ma richiede la presenza di grandi numeri di uccelli dallo stato emotivo alterato (in particolar modo se iroso o spaventato); anche se non necessaria, la presenza di manipolatori della realtà[[footnote]]Indipendentemente dalla specie.[[/footnote]] agisce da catalizzatore per il processo, accelerandolo e riducendo il numero di individui necessari perché esso avvenga. Quando queste condizioni sono soddisfatte, si assiste inizialmente a una graduale distorsione della realtà che, in un arco di tempo variabile tra i 55 e i 150 minuti circa, si stabilizza attorno ai 139 Nortia; inoltre, durante tale fase, la pressione atmosferica aumenta improvvisamente e avviene la formazione spontanea di grandi nubi temporalesche accompagnate da venti che raggiungono gli 80 km/h. Tali condizioni si intensificano dopo l&#39;apparizione dell&#39;entità e sono mantenute fino alla sua scomparsa.

In tutti gli eventi di manifestazione registrati, SCP-118-IT si è mostrato violento e aggressivo: quando compare, esso inizia immediatamente ad attaccare un bersaglio ben preciso avventandosi contro di esso e colpendolo con il becco, le ali e gli artigli, oppure manipolando la tempesta attorno a sé per colpirlo con fulmini o spazzarlo via con intense folate di vento; una volta soddisfatta dei danni compiuti, l&#39;anomalia inizia a devastare l&#39;area circostante fino alla sua eventuale scomparsa, a cui sembra contribuire il fatto che i suoi attacchi coinvolgono indiscriminatamente anche gli uccelli nell&#39;area, portando a una diminuzione del potenziale Akiva che permette ad esso di esistere fisicamente; è ignoto se SCP-118-IT sia cosciente o meno di tale fenomeno.

**Storia dell&#39;anomalia:** Secondo gli studi effettuati dagli storiografi della Fondazione, SCP-118-IT si è manifestato infrequentemente in tutto il mondo nel corso della storia, influenzando le culture che lo incontravano e venendo spesso inserito nei loro miti, se non nei loro pantheon -- si ipotizza sia una delle fonti d&#39;ispirazione (se non direttamente alla base) di entità quali lo Ziz della tradizione ebraica, l&#39;Aquila simbolo di Zeus e Giove dei miti greco-romani, il Simurgh della mitologia persiana, l&#39;uccello del tuono nordamericano, l&#39;uccello del fulmine sudafricano e altre figure leggendarie.

La prima fonte scritta che si riferisce esplicitamente e formalmente a SCP-118-IT risale al 122 d.C., anno in cui l&#39;anomalia attaccò la città romana di Forum Iulii[[footnote]]L&#39;odierna Cividale del Friuli, in Friuli Venezia Giulia.[[/footnote]], radendola parzialmente al suolo; l&#39;Ordine di Giano ricevette notizia dell&#39;avvenimento e inviò alcuni suoi membri a indagare, stilando una prima, approssimativa descrizione dell&#39;entità e ipotizzando potesse trattarsi di una manifestazione dell&#39;ira di Giove; nei secoli successivi, l&#39;Ordo incontrò SCP-118-IT altre tre volte, una in Spagna orientale (nel 752) e due in Italia centro-meridionale (926 e 1186 rispettivamente), notando come tutti gli eventi fossero stati accompagnati dalla presenza di stormi di uccelli inusualmente grandi.

Ulteriori informazioni sono state registrate anche dalla [http://fondazionescp.wikidot.com/gruppi-di-interesse#CCSG Confraternita dei Cavalieri di San Giorgio], che classifica l&#39;anomalia come DIA-142 e la cui documentazione descrive sette manifestazioni (di cui tre fuori dall&#39;Italia) e lo [http://fondazionescp.wikidot.com/gruppi-di-interesse#SCEMC SCEMC] che, nel 1622, riportò il resoconto dell&#39;equipaggio di un peschereccio che avvistò l&#39;entità mentre sorvolava il Mar Ionio in prossimità dell&#39;Abisso Calipso; fonti minori provengono dal [http://fondazionescp.wikidot.com/gruppi-di-interesse#RIDIA RIDIA], che registrò una manifestazione a [REDATTO], in provincia di Modena nel 1925, e da altri Gruppi d&#39;Interesse storicamente attivi al di fuori dell&#39;Italia. Lo studio di tale documentazione ritrovata ha mostrato un progressivo calo delle manifestazioni al di fuori dei territori del Mediterraneo centrale, con l&#39;ultima registrata a Port Gibson, nell&#39;attuale Mississippi, nel 1748. Le ragioni di tale cambiamento sono ignote, ma si ritiene siano legate alla peculiare instabilità della realtà nella suddetta regione.

Una prima manifestazione di SCP-118-IT sotto la giurisdizione della Fondazione avvenne nel 1974 sull&#39;Isola di Giannutri, Toscana, durante la quale l&#39;entità attaccò diverse imbarcazioni turistiche e provocò 51 decessi; gli agenti dispiegati riuscirono a recuperare due fotografie dell&#39;evento e a raccogliere le testimonianze dei superstiti, ma esse non contribuirono significativamente alla comprensione dell&#39;anomalia.

In data 17/09/2018, SCP-118-IT si manifestò improvvisamente a [REDATTO], in provincia di Bari, e attaccò un allevamento intensivo di pollame, provocando 7 decessi e danni per circa seicentomila euro. L&#39;apparizione dell&#39;entità, rilevata dai sensori del Sito Deus, portò al dispiegamento della [http://fondazionescp.wikidot.com/squadre-speciali-mobili#SSM-I SSM-I] (&#34;//Sagitta Iovis//&#34;), la quale arrivò quando ormai essa aveva iniziato a demanifestarsi e non riuscì a interferire con l&#39;attacco; nonostante ciò, la Fondazione ha comunque ottenuto importanti informazioni sull&#39;anomalia tramite le misurazioni e il prelievo di campioni sul campo, le dichiarazioni dei superstiti soccorsi dagli agenti e le registrazioni delle videocamere di sorveglianza recuperate.

**Aggiornamento:** In seguito all&#39;attacco del 17/09/2018, la Sovrintendenza ha designato lo studio di SCP-118-IT come massima priorità e ha affidato tale compito a un team combinato tra ricercatori della Divisione Zoologica-Botanica e della Sezione Studi Esoterici e Taumaturgici. In data 21/02/2019, i coordinatori del team hanno esposto i risultati preliminari del progetto; su loro richiesta, ciò è avvenuto alla presenza di rappresentanti della CCSG e dell&#39;Ordo Iani, così che potessero aggiornare le rispettive documentazioni.

Di seguito è riportato il trascritto della riunione, riservato al personale con autorizzazione di Livello 3/118-IT o superiore.
[[collapsible show=&#34;► Apri trascritto&#34; hide=&#34;◄ Chiudi trascritto&#34;]]

&gt; **Relatore:** Dott.ssa Fausta Udinesi, dott. Paolo Savi
&gt; 
&gt; **Presenti:** [http://fondazionescp.wikidot.com/dossier-dei-sovrintendenti#S5-1 S5-1] (da remoto), [http://fondazionescp.wikidot.com/dossier-dei-sovrintendenti#S5-9 S5-9], col. [http://fondazionescp.wikidot.com/dossier-capitani-ssm-sir-e-spev#Valeria-Cattaneo Valeria Cattaneo], Cardinale Riccardo Lupi (rappresentante della CCSG), dott. Orazio Costantini (rappresentante dell&#39;Ordo Iani).
&gt; 
&gt; -----
&gt;
&gt; **S5-1:** Direi che possiamo iniziare. Dottoressa Udinesi, dottor Savi, prego.
&gt; 
&gt; **Dott.ssa U.:** La ringrazio, Sovrintendente e grazie a tutti voi presenti per aver accettato il nostro invito a questa riunione: riteniamo che le nostre scoperte siano decisive per il corretto approccio a SCP-118-IT e che sia importante comunicarle tanto alla Sovrintendenza e al colonnello, quanto alle vostre organizzazioni per permetterci di coordinarci al meglio nel gestire questa minaccia.
&gt; 
&gt; **Card. L.:** Certamente, la Confraternita vi è grata per la cortesia e spero che possiamo tutti mettere da parte le nostre divergenze, ideologiche e di fede, per cooperare in questo sforzo.
&gt; 
&gt; **Dott. Co.:** Altrettanto.
&gt; 
&gt; **Dott.ssa U.:** Eccellente. I nostri studi hanno preso come punto di partenza l&#39;evento del 17 settembre scorso, esaminando le sue dinamiche e confrontandolo con le conoscenze pregresse di cui disponevamo. Nella slide che potete vedere in questo momento si può osservare la stabilità della realtà nella regione interessata dall&#39;emersione dell&#39;anomalia, espressa in Nortia. Come potete vedere dall&#39;andamento della curva, il processo è divisibile in quattro fasi: nella prima l&#39;incremento della distorsione procede lentamente fino al primo //breaking point//, in seguito al quale osserviamo una rapida accelerazione della progressione dell&#39;evento. Giunti al secondo //breaking point//, si raggiunge un equilibrio con poche fluttuazioni relative all&#39;intensità della distorsione, a cui fa seguito un calo inizialmente graduale poi molto repentino fino al ritorno allo stato iniziale.
&gt; 
&gt; **Dott. Co.:** Immagino il plateau si abbia quando l&#39;entità è pienamente manifestata, giusto?
&gt; 
&gt; **Dott.ssa U.:** Precisamente, ma c&#39;è di più: queste sequenze di immagini sono state scattate da satellite e mostrano l&#39;andamento della tempesta comparato alla distorsione, rappresentata in falsi colori, negli stessi momenti. Come possiamo osservare, le nubi seguono con estrema precisione gli stessi vettori delle deformazioni della realtà; confrontandole momento per momento con i filmati delle telecamere di sicurezza recuperati dalla SSM-I, siamo riusciti a confermare che, in quegli istanti, SCP-118-IT stava attivamente manipolando la tempesta per danneggiare la struttura che stava attaccando, implicando che non solo esso è cosciente delle sue capacità, ma che possiede l&#39;intelligenza necessaria a padroneggiarle con finezza.
&gt; 
&gt; **Dott. S.:** A questo proposito, l&#39;evento ha gettato molta luce proprio sull&#39;intelligenza di SCP-118-IT: le fonti che avevamo a nostra disposizione si soffermano sulla sua aggressività, per ovvie ragioni, ma sono parecchio scarne riguardo i suoi comportamenti e le sue capacità cognitive; quelle ottenute da questo incidente, invece, ci hanno permesso di comprendere che SCP-118-IT è dotato di notevole intelletto, dimostrato non soltanto nell&#39;uso delle sue proprietà anomale, ma anche da curiosità, comportamenti pseudo-sociali, come posture intimidatorie e versi elaborati, e persino momenti di autocontrollo.
&gt; 
&gt; **Col. Ca.:** Ha senso. Ricordo che dopo l&#39;operazione consultai l&#39;articolo su Centodiciotto e mi lasciò perplessa il fatto che non ci avesse attaccati appena ci ha visti e che invece si sia limitato a spalancare le ali ed emettere dei versi. Immagino non volesse essere interrotto mentre si demanifestava, ma a questo punto mi sorge spontaneo pensare che avesse capito fossimo una minaccia.
&gt; 
&gt; **Dott.ssa U.:** Sì, supponiamo abbia percepito i vostri armamenti anomali o le [http://fondazionescp.wikidot.com/equipaggiamenti-speciali#sistema-cella-della-realta Celle della Realtà] che avevate con voi, ma non ne siamo completamente certi. Sta di fatto che, per un&#39;entità definita come indiscriminatamente violenta, un comportamento simile mostra per lo meno un istinto di autoconservazione.
&gt; 
&gt; **Dott. S.:** Vero, ma anche nella sua violenza c&#39;è una sorta di criterio che, sempre grazie alle telecamere ritrovate, siamo riusciti a osservare in buon dettaglio. In questa ripresa, ad esempio, possiamo osservare SCP-118-IT afferrare uno degli operai dell&#39;allevamento col becco e scagliarlo via, con esiti purtroppo letali. Osservando attentamente la scena, possiamo notare che la vittima era ancora viva quando è stata lanciata, il che implica che SCP-118-IT abbia coscientemente esercitato poca forza su di essa.
&gt; 
&gt; **Dott. Co.:** Santi numi...
&gt; 
&gt; **S5-1:** Purtroppo l&#39;intelligenza è anche associata alla capacità di commettere atti crudeli volontariamente. È chiaro dunque che siamo dinanzi a qualcosa che agisce con intenzioni precise.
&gt; 
&gt; **Card. L.:** Ciò è effettivamente preoccupante. Finora pensavamo che questa creatura fosse poco più di una bestia, ma se è in grado di commettere atrocità in maniera lucida è di gran lunga più pericolosa di quanto temessimo. Avete già delle idee su come gestirla? Potremmo affrontarla come voi avete fatto con quell&#39;orrore meccanico due anni fa.
&gt; 
&gt; **S5-9:** No, non sarebbe fattibile. [[[SCP-066-IT|Zero-Sessantasei]]] era permanentemente manifestato, il che ci ha permesso di pianificare l&#39;approccio nei minimi dettagli e, allo stesso tempo, di preservare la segretezza nonostante l&#39;area in cui si trovava e le dimensioni che aveva raggiunto.
&gt; 
&gt; **Col. Ca.:** Vero, aggiungo anche che non poteva nemmeno volare, il che ci ha permesso di attaccarlo sapendo bene che le sue opzioni di fuga erano limitate. Se Centodiciotto decidesse che lo stiamo mettendo troppo sotto pressione, cosa lo ferma [//sic//] dal volare via? Dovremmo ferirgli le ali, ma non è affatto facile da fare quando è così mobile e circondato da una tempesta di tale intensità.
&gt; 
&gt; **Dott. Co.:** Forse si potrebbe evocare all&#39;interno di un ambiente chiuso e inibirlo con qualche rituale o artefatto?
&gt; 
&gt; **Card. L.:** Purtroppo è più facile a dirsi che a farsi. Nei nostri testi è riportato il sigillo per DIA-142, ma è completamente non funzionale. Mentre studiavo i nostri documenti per prepararmi a questa riunione, ho trovato il resoconto di tre tentativi di fare proprio ciò che lei ha menzionato, e nessuno di essi ha avuto successo.
&gt; 
&gt; **S5-1:** Forse il sigillo è errato?
&gt; 
&gt; **Card. L.:** No, formalmente è corretto, me ne sono accertato di persona durante i miei studi. Solo, tutti i tentativi di evocarlo non sono andati a frutto, pertanto è una via che non possiamo percorrere.
&gt; 
&gt; **Dott.ssa U.:** In realtà (//pausa//), ci sarebbe una motivazione per cui quei tentativi hanno fallito. L&#39;errore è stato nella procedura usata per i riti, che non erano quelli adatti, ecco.
&gt;  
&gt; **Card. L.:** Cosa intende dire, dottoressa?
&gt; 
&gt; **Dott.ssa U.:** Dunque, non c&#39;è un modo semplice per approcciare l&#39;argomento, quindi sarò schietta. (//pausa//) Durante l&#39;episodio di settembre, i nostri sensori hanno registrato l&#39;emissione Akiva dell&#39;entità e hanno mostrato uno spettro d&#39;emissione positivo; questo significa che SCP-118-IT è un&#39;entità empirea, non tartarea.
&gt; 
&gt; **Card. L.:** Chiedo scusa, forse ho capito cosa intende ma il vostro gergo non corrisponde precisamente al nostro e preferirei quanti meno malintesi possibile. Può rispiegare?
&gt; 
&gt; **S5-9:** In parole povere, le onde Akiva sono prodotte da tutti gli esseri senzienti e dalle entità taumaturgiche, mentre per quelle extradimensionali il discorso è più complesso e preferisco non addentrarmici in questa sede. Per convenzione, se l&#39;andamento delle onde è concorde a quello emesso dagli esseri viventi esse sono positive, altrimenti sono negative.
&gt; 
&gt; **Col. Ca.:** Non penso questo sia quello che il nostro ospite non ha capito, Sovrintendente. Eminenza, in sintesi: se le onde sono negative, l&#39;entità è quello che classicamente è chiamato &#34;demone&#34;, se sono positive invece è un &#34;angelo&#34; o una &#34;divinità&#34;; la nostra terminologia è diversa in quanto la vostra esprime intrinsecamente giudizi sulle entità che possono sviare l&#39;approccio ad esse, ma il senso è simile.
&gt; 
&gt; **Dott. Co.:** Comprensibilmente, la dualità cristiana impone caratteristiche di bontà o malvagità sulla base della natura delle creature; in questo caso, quella in questione è sacra ma, passatemi il termine, diabolicamente violenta.
&gt; 
&gt; **Dott. S.:** Esatto, ma penso che le discussioni teologiche siano da lasciare ad altre sedi, anche perché ci sarebbero altri elementi che vorremmo riportare e non vorremmo tenervi occupati troppo a lungo.
&gt; 
&gt; **S5-1:** Certamente, dottore, proceda pure.
&gt; 
&gt; **Dott. S.:** La ringrazio. Indipendentemente dalla natura di SCP-118-IT, rimangono ancora due punti da trattare, ovvero da quale cultura esso sia originato e perché predilige manifestarsi nel Mediterraneo centrale. Per la prima domanda, i colleghi del Sito Plutone hanno setacciato tutte le fonti disponibili, scritte e iconografiche, per darci un resoconto storiografico dell&#39;anomalia; il risultato, tuttavia, è che le origini dell&#39;entità non vanno cercate nella cultura umana ma nella coscienza collettiva delle specie aviane.
&gt; 
&gt; (//brusio indistinto//)
&gt; 
&gt; **Dott.ssa U.:** Signori, signori, mi rendo conto che può sembrare incredibile, e che l&#39;idea di un&#39;entità taumaturgica originata non dagli umani ma da altre specie è qualcosa che non abbiamo mai contemplato prima d&#39;ora, ma il dottor Savi e la sua equipe hanno portato argomenti molto convincenti a tal riguardo. Paolo, se vuoi continuare...
&gt; 
&gt; **Dott. S.:** Certamente. Osservando la morfologia fisica di SCP-118-IT, ci siamo resi conto che possiede caratteristiche primitive che ritroviamo in organismi andati estinti milioni di anni fa. Qui possiamo confrontare l&#39;immagine migliore che siamo riusciti a ottenere della testa dell&#39;anomalia comparata a un teschio di //Titanis walkeri//, un uccello appartenente alla famiglia dei forusracidi; come potete vedere, la conformazione del becco e della testa è estremamente simile, sebbene siano comunque presenti differenze dovute alla presenza degli ornamenti e dei denti in SCP-118-IT.
&gt; 
&gt; **S5-1:** Immagino che anche i denti siano un altro elemento a favore della vostra tesi.
&gt; 
&gt; **Dott. S.:** Esatto, come anche la coda e le dita delle ali: queste sono caratteristiche molto ancestrali, presenti solo negli uccelli più basali e nei dinosauri a loro prossimi. Ora, se solo gli esseri umani possono influenzare la noosfera abbastanza da generare un&#39;entità taumaturgica, questa morfologia sarebbe dovuta comparire solo dopo la scoperta di questi fossili, ma sappiamo che non è così, SCP-118-IT è rimasto identico fin dalla sua prima manifestazione nota.
&gt; 
&gt; **Card. L.:** Tutto questo ha dell&#39;assurdo, perdonatemi. Come può una creatura così malvagia essere frutto della mente di semplici animali, animali primitivi per giunta? Lo avete detto voi stessi, è intenzionalmente crudele, come può non esserci lo spirito umano dietro una tale volontà?
&gt; 
&gt; **Dott. Co.:** Perdoni la franchezza, Eminenza, ma gli animali sono ben capaci di ciò. Ha mai visto un gatto giocare con la sua preda?
&gt; 
&gt; **Card. L.:** Certamente, ma non hanno uno spirito eguale al nostro! Suvvia, voglio pure capire che non siate credenti, ma queste vostre teorie sono sconclusionate: non ha più senso si tratti di una semplice creazione divina corrotta dal Peccato?
&gt; 
&gt; **Dott.ssa U.:** Non possiamo escluderlo, ma considerando le modalità di manifestazione note, le possibilità che sia svincolata dall&#39;uomo sono alte.
&gt; 
&gt; **Dott. Co.:** E, di quale dio parleremmo, comunque? Non è presuntuoso supporre che la vostra cosmologia sia quella corretta?
&gt; 
&gt; (//brusio indistinto//)
&gt; 
&gt; **S5-1:** Signori, per cortesia! Lasciate i battibecchi teologici per le sedi appropriate. Dottoressa Udinesi, rimaniamo sul pezzo: il suo collega ha menzionato le ragioni delle frequenti manifestazioni dell&#39;anomalia nell&#39;area del Mediterraneo centrale, può spiegarcele?
&gt; 
&gt; **Dott.ssa U.:** Ah, certamente! Dunque, l&#39;entità si manifesta in Italia non solo perché lo stato della realtà è leso, ma anche e soprattutto perché è entrato nella noosfera umana in maniera salda proprio qui nel nostro paese. Registrando l&#39;evento di Cividale, l&#39;esistenza di SCP-118-IT in quanto tale è entrata fermamente nella coscienza umana, rafforzandosi poi nel corso dei secoli.
&gt; 
&gt; **Col. Ca.:** Ha una sorta di aggancio qui, in parole semplici? Non è pericoloso avere dei documenti che lo riguardano, dunque?
&gt; 
&gt; **S5-9:** I benefici superano i rischi, colonnello. C&#39;è altro da dire, dottori?
&gt; 
&gt; **Dott.ssa U.:** Solo alcuni tecnicismi e altri grafici riguardo la //signature// EVE dell&#39;anomalia, ma sono solo approfondimenti su quello che abbiamo detto finora, quindi posso anche inviarvi la documentazione a riguardo in un secondo momento. Per me abbiamo concluso.
&gt; 
&gt; **Dott. S.:** Anche per me, non penso che la discussione delle altre caratteristiche ancestrali di SCP-118-IT sia un argomento di massimo interesse, visto che sono meno visibili o solo teoriche.
&gt; 
&gt; **S5-1:** D&#39;accordo, allora possiamo chiudere la riunione. Un&#39;ultima domanda, dottori: se SCP-118-IT ha davvero origini non umane, quando sarebbe avvenuta la sua prima manifestazione?
&gt; 
&gt; **Dott. S.:** Difficile a dirsi, visto che il suo aspetto fisico è sicuramente cambiato nel corso del tempo, ma piazzerei la sua origine sui 140 milioni di anni fa, con tutte le implicazioni del caso sulla permanenza dei concetti nella noosfera.
&gt; 
&gt; -----
&gt; 
&gt; **Nota aggiuntiva, datata 27/02/2019:** In seguito alla riunione, l&#39;Ordo Iani ha comunicato in un documento ufficiale di aver svolto degli esperimenti riguardanti il sigillo taumaturgico di SCP-118-IT e di aver confermato la sua natura di entità Empirea. Al momento della scrittura, la Confraternita dei Cavalieri di San Giorgio non ha ancora rilasciato alcuna dichiarazione in merito.
[[/collapsible]]

**Incidente SCP-118-IT/NC:** In data 20/03/2019, alle ore 10:21, i sensori del Sito Deus rilevarono una repentina e violenta deformazione della realtà manifestatasi in corrispondenza del punto di accesso a Nova Cannæ[[footnote]]Nova Cannæ è un&#39;importante Nexus del Sud Italia, fondato nel 1905 da una collaborazione tra [http://fondazionescp.wikidot.com/groups-of-interest#toc23 Mano del Serpente] e Ordo Iani; la città è ubicata a cavallo tra la Biblioteca e una realtà parallela disabitata, pertanto è inaccessibile attraverso mezzi convenzionali.[[/footnote]], in provincia di Barletta-Andria-Trani, Puglia, dalla EVE //signature// analoga a quella di SCP-118-IT. La SSM-I venne dispiegata con armamenti sperimentali specificamente sviluppati contro l&#39;anomalia e, dopo aver ricevuto l&#39;autorizzazione ad accedere al Nexus, diede inizio all&#39;operazione; inoltre, mentre essa era in corso, anche la SIR-I (&#34;//Aureæ Notitiæ//&#34;) e la [http://fondazionescp.wikidot.com/squadre-speciali-mobili#SIR-III SIR-III] (&#34;//Præcĭpŭum Auxĭlĭum//&#34;) giunsero sul luogo per offrire soccorso alla popolazione colpita e avviare le indagini preliminari.

All&#39;interno del Nexus si era sviluppata un&#39;imponente tempesta e SCP-118-IT venne rapidamente avvistato mentre ingaggiava le squadre di difesa della città, a circa 2.3 km dal punto d&#39;accesso. Originariamente, il piano di cattura sviluppato dal comando dell&#39;operazione consisteva nell&#39;avvicinarsi il più possibile all&#39;anomalia coi veicoli, stordirla mediante l&#39;accensione delle Celle della Realtà mobili da essi trasportate e incapacitarla con l&#39;uso di armamenti concussivi; tuttavia, nonostante la corretta esecuzione della strategia, SCP-118-IT riuscì a uscire dalla loro area d&#39;effetto e si demanifestò molto più rapidamente del normale, scomparendo completamente in circa trenta secondi e portando a un veloce miglioramento delle condizioni metereologiche che permise alle SIR di proseguire il loro intervento all&#39;interno della città.

Dalle dichiarazioni dei testimoni emerse che SCP-118-IT si era improvvisamente manifestato nei quartieri settentrionali e, durante l&#39;esplorazione della zona, gli agenti individuarono un capannone scoperchiato dall&#39;interno; tra le macerie vennero ritrovati i resti di almeno tre persone e diversi sigilli taumaturgici, successivamente confermati essere quello corrispondente a SCP-118-IT e una serie di sigilli protettivi andati infranti. Con l&#39;autorizzazione delle autorità di Nova Cannæ, i cadaveri rinvenuti sono stati inviati al Sito Asclepio per tentare di identificarli.

Al termine delle operazioni, sono registrati 48 morti tra gli abitanti di Nova Cannæ, 4 tra gli agenti della SSM-I e 73 dispersi; inoltre, l&#39;intera città ha riportato danni gravi, particolarmente concentrati nelle aree nord e nord-est e lungo la costa, con un costo per le riparazioni stimato di oltre 750 milioni di euro.

**Aggiornamento post-Incidente:** In seguito alle analisi dei filmati di sicurezza recuperati dall&#39;area di manifestazione di SCP-118-IT e delle dichiarazioni dei superstiti residenti in tale quartiere, gli agenti della SIR-II sono riusciti a scoprire le identità dei presunti responsabili dell&#39;evocazione dell&#39;anomalia e che una donna tra i 20 e i 25 anni (designata come PdI-453) era uscita dall&#39;edificio pochi minuti prima che venisse distrutto dall&#39;entità; il comando dell&#39;operazione, di comune accordo con le forze dell&#39;ordine locali, allestì posti di blocco su tutte le vie di comunicazione di Nova Cannæ e diede inizio alle ricerche.

In data 25/03/2019, PdI-453 è stata individuata in un edificio abbandonato dell&#39;area nord-est della città, in stato di shock emotivo e lieve denutrizione, e non ha opposto resistenza quando gli agenti l&#39;hanno trasportata al campo base per ricevere trattamento medico ed essere interrogata. La prima intervista è avvenuta in data 01/04/2019, quando il personale medico ha ritenuto le sue condizioni sufficientemente stabili.

[[collapsible show=&#34;► Apri trascritto intervista&#34; hide=&#34;◄ Chiudi&#34;]]
&gt; **Intervistato:** PdI-453
&gt; 
&gt; **Intervistatore:** Col. Valeria Cattaneo
&gt; 
&gt; **Osservatori:** S5-1 (da remoto), [http://fondazionescp.wikidot.com/dossier-dei-sovrintendenti#S5-5 S5-5], [http://fondazionescp.wikidot.com/dossier-dei-sovrintendenti#S5-9 S5-9] (da remoto), [http://fondazionescp.wikidot.com/dossier:italo-mondelli S5-11]
&gt; 
&gt; **Premessa:** Dati i rischi posti dalle potenziali proprietà taumaturgiche di PdI-453, l&#39;interrogatorio è stato svolto all&#39;interno dell&#39;area d&#39;effetto di un Sistema Cella della Realtà di Sesta generazione; inoltre, PdI-453 è stata preventivamente ammanettata e assicurata al letto dove conduce la sua degenza.
&gt; -----
&gt; 
&gt; **Col. C.:** Inizio registrazione intervista con PdI-453 relativa all&#39;Incidente SCP-118-IT/NC, svolta in data 01/04/2019. Allora, direi che possiamo iniziare. Se lo preferisce possiamo anche darci del tu, non vorrei aggiungere ulteriore stress a una situazione immagino sia già pesante di suo.
&gt; 
&gt; **PdI-453:** Lo apprezzerei, grazie.
&gt; 
&gt; **Col. C.:** Magnifico. Partiamo dal principio, mi puoi dare le tue generalità?
&gt; 
&gt; **PdI-453:** (//esita//) Devo proprio?
&gt; 
&gt; **Col. C.:** Non è che devi, ma ti conviene. Tanto, alle tue informazioni ci arriveremo in ogni caso, solo che se decidi di non cooperare, noi dovremmo sprecare del tempo, tu verrai messa sotto torchio da colleghi molto meno accomodanti di me e, alla fine, dubito riceveresti concessioni se decidessi di parlare; se collabori adesso, invece, potremo venirti incontro con molte meno remore. //Do ut des//, no?
&gt; 
&gt; **PdI-453:** Ok. (//sospiro//) Mi chiamo Carola Beati, sono- sono nata il 21/08/1997 a Benevento.
&gt; 
&gt; **Col. C.:** (//prende appunti//) Perfetto, ti ringrazio. Immagino tu abbia collegamenti con Benevento Vecchia[[footnote]]Nexus minore dell&#39;Italia Meridionale, fondato nel XIII secolo da membri di spicco dell&#39;Ordo Iani.[[/footnote]]?
&gt; 
&gt; **PdI-453:** Sì, vivevo lì fino a quattro anni fa. Il mio gruppo l&#39;ho conosciuto quando erano di passaggio, ma la mia famiglia non approvava che mi frequentassi con loro, volevano che li evitassi e tagliassi i ponti con loro.
&gt; 
&gt; **Col. C.:** Perché non l&#39;hai fatto?
&gt; 
&gt; **PdI-453:** Perché mi piacevano le loro idee. O meglio, non mi piacciono le regole assurde a cui dobbiamo sottostare, roba come &#34;//la magia non dev&#39;essere praticata al di fuori della città//&#34;, &#34;//il metanormale deve essere tenuto nascosto dalla popolazione generale//&#34; e via dicendo. Odio che ci sia un concetto di normale, che tagli fuori delle persone solo perché lo ha deciso qualche burocrate del cazzo.
&gt; 
&gt; **Col. C.:** Il discorso sulla normalità e l&#39;anormalità è molto complesso e non penso questo sia il momento giusto per affrontarlo, ma penso possiamo discuterne qualche altra volta.
&gt; 
&gt; **PdI-453:** Non intendete rilasciarmi, quindi.
&gt; 
&gt; **Col. C.:** Carola, sarò schietta: se non siamo noi a trattenerti, sarai alla mercé di Nova Cannæ, o meglio, della Biblioteca stessa. Penso tu sappia meglio di me che la Mano del Serpente non ama coloro che la mettono a repentaglio. (//pausa//) Ascoltami, non pensare che noi non abbiamo mai dubbi su quello che facciamo. Io ne ho, i miei colleghi ne hanno, i nostri stessi superiori ne hanno, ed è normale: siamo umani, costretti a fare cose inumane.
&gt; 
&gt; **PdI-453:** Nessuno vi costringe, potete smettere quando vi pare. Non è molto più semplice lasciare che il metanormale sia libero, permettere a delle persone di vivere senza dover temere di essere sbattute in una gabbia per il resto della loro vita solo perché diverse dai vostri standard assurdi? Certo, se poi commettono crimini vanno arrestati, ma poi deve seguire un giusto processo per valutare le loro responsabilità in maniera equa.
&gt; 
&gt; **Col. C.:** Sarebbe stupendo, ma questo tuo idealismo si scontra con una realtà molto crudele. Cosa si fa con un individuo che emette costantemente sostanze allucinogene? Con una persona che istiga violenza quando è osservata direttamente? Come giudichi qualcuno che ha eliminato retroattivamente qualcuno dalla storia? Ha commesso un omicidio? No, la &#34;vittima&#34; non è mai esistita, o sbaglio?
&gt; 
&gt; **PdI-453:** Non lo so, onestamente. Non mi arrogherei il diritto di decidere, però.
&gt; 
&gt; **Col. C.:** Apprezzo la sincerità, ma questo modo di agire è tipico della Mano del Serpente. Protestano contro la Segretezza, ma quando gli si chiede cosa fare con gli innumerevoli problemi sociali e civili che seguirebbero inevitabilmente al rilascio dell&#39;anomalo alla popolazione generale, la risposta è sempre &#34;//non possiamo decidere noi//&#34;. Posso dedurre che il tuo gruppo facesse parte della Mano, giusto?
&gt; 
&gt; **PdI-453:** Sì.
&gt; 
&gt; **Col. C.:** Vi siete mai chiesti come mai la stragrande maggioranza dei gruppi che si occupano dell&#39;anomalo non cerchino mai di rompere la Segretezza? Persino quelli che ne beneficerebbero economicamente, come MC&amp;D, politicamente e militarmente, come il CFO e la GOC, o che rafforzerebbero il dio che venerano, come la Confraternita di San Giorgio o i Sarkiti, tengono un riserbo solido e assoluto. Perché farlo?
&gt; 
&gt; (//PdI-453 rimane in silenzio per 38 secondi.//)
&gt; 
&gt; **Col. C.:** Riflettici, poi ne discuteremo in separata sede. Ora, passiamo al fulcro della nostra discussione: Centodiciotto. Attraverso varie fonti, siamo riusciti a confermare che sei uscita dall&#39;edificio nel quale l&#39;entità era stata evocata pochi minuti prima che esso fuoriuscisse e iniziasse il suo attacco. Perché?
&gt; 
&gt; **PdI-453:** Un- io ho litigato con gli altri. Quando quella bestia si è manifestata, ho capito subito che stavamo giocando col fuoco e che dovevamo assolutamente scacciarla; gli altri non volevano, dicevano che ero una codarda e che mi stavo spaventando per nulla, che non era la prima volta che evocavamo qualcosa e che quindi sarebbe andato tutto bene. (//La voce di PdI-453 si fa tremante e più bassa.//) Mi dicevano che mi ero fatta condizionare dai documenti che avevamo letto, che erano solo carta straccia e che- che era pacifico, non stava cercando di rompere la barriera e che pure provandoci non ci sarebbe riuscito.
&gt; 
&gt; **Col. C.:** Scusami se ti interrompo, di che documenti parli? (//pausa//) Carola?
&gt; 
&gt; **PdI-453:** (//sospira//) Avevamo un contatto nella Confraternita. Il mese prima ci aveva passato delle note che aveva preso su quest&#39;entità che la CCSG voleva uccidere, e noi volevamo pacificarla per salvarla.
&gt; 
&gt; **Col. C.:** (//prende appunti//) Il mese prima... capisco, certo. Ricordi la classificazione segnata su di essi?
&gt; 
&gt; **PdI-453:** Sì, me la ricordo perché era errata. Lo descrivevano come Demone dell&#39;Ira, ma in realtà era più simile a un Angelo.
&gt; 
&gt; **Col. C.:** Ti ringrazio; per quanto riguarda questa... &#34;pacificazione&#34;, giusto?
&gt; 
&gt; **PdI-453** Sì, in pratica si tratta di modificare il- il concetto o i riti dai quali le entità taumaturgiche traggono sussistenza per renderle innocue; per esempio, invece che tramite atti violenti, un&#39;entità trae sussistenza da compassione e cose simili. Per farlo correttamente, però, serve moltissima energia, quindi i luoghi più indicati sono quelli dove la realtà è instabile o vi sono molte persone, specialmente se in grado di manipolare la realtà.
&gt; 
&gt; **Col. C.:** Capito, quindi è per questo che lo avete svolto qui a Cannæ. Ha senso.
&gt; 
&gt; **PdI-453:** Già, e funzionava pure bene, ma... (//pausa//) Inizialmente pensavo avremmo dovuto gestire qualcosa come una divinità minore di qualche religione antipatica ai Giorgiti. Andare a interagire con grandi divinità, tipo Mekhane o roba simile, è praticamente un suicidio e ce ne siamo sempre tenuti alla larga, preferivamo lavorare con esseri alla nostra portata, ecco. Ho iniziato a sospettare che stavamo andando oltre quando ho visto il sigillo, che era troppo grande e complesso rispetto a quelli su cui avevamo lavorato in precedenza; ne parlai con Guglielmo, il nostro leader, e lo convinsi a mettere dei sigilli protettivi più elaborati del normale. Pensavo potesse bastare, ma... (//ride amaramente//) dio, quando quella cosa si è manifestata, ho capito che non sarebbero serviti a nulla. Glielo leggevo negli occhi, ci fissava come se stesse immaginando come ucciderci uno a uno.
&gt; 
&gt; **Col. C.:** Dopo quanto tempo sei uscita dal capannone?
&gt; 
&gt; **PdI-453:** Direi sull&#39;ora e mezza, forse due ore. Non volevano ascoltarmi, gli dicevo che era troppo pericoloso e che stavamo veramente rischiando grosso, ma loro mi rinfacciavano che ero solo una ragazzina inesperta che si era lasciata spaventare dalle scempiaggini della Confraternita; che, mentre io stavo urlando come una pazza, lui era fermo e in silenzio, che stava ascoltando tutto quello che gli stava venendo detto. Al massimo alzava la testa per guardare il soffitto e... oddio. Dio mio, stava aspettando la tempesta.
&gt; 
&gt; **Col. C.:** Non la stava aspettando, la stava generando; i sigilli non erano neanche minimamente in grado di contenerlo. Non c&#39;era scritto nei vostri documenti che poteva manipolare il meteo, o che la CCSG lo aveva classificato come Sovrano?
&gt; 
&gt; **PdI-453:** (//si porta le mani davanti alla bocca//) No, non c&#39;era nulla di simile... Le nostre fonti non dicevano nulla su-
&gt; 
&gt; (//PdI-453 inizia a singhiozzare rumorosamente; il colonnello Cattaneo si siede sul letto e le mette una mano sulla spalla.//)
&gt; 
&gt; **Col. C.:** Sfogati pure, dai. So bene cosa provi, pensi a quanto tutto questo fosse evitabile, a come tutta questa tragedia sarebbe potuta... non succedere, se magari avessi insistito di più, se avessi fatto qualcosa di diverso, o anche solo se fossi rimasta a morire con loro. So che non ti conforterà molto, ma per quanto io possa giudicare le vostre azioni, non giudicherò il tuo dolore.
&gt; 
&gt; **PdI-453:** Come potrò vivere così? Come si fa?
&gt; 
&gt; **Col. C.:** Bella domanda. Per me è il supporto di persone di cui mi fido ciecamente, ore e ore di consulenza psicologica, e voler far sì che chi verrà dopo di me non dovrà vivere così tante tragedie. Magari, se i miei superiori saranno d&#39;accordo, posso organizzare qualcosa per te come ringraziamento per la tua cooperazione, che ne dici?
&gt; 
&gt; **PdI-453:** Va bene. Grazie.
&gt; 
&gt; **Col. C.:** Di nulla. Ora, non voglio stressarti molto a lungo, quindi ti faccio giusto un paio di altre domande e ti lascio stare. La prima è: per caso hai il nome del contatto che avevate nella CCSG?
&gt; 
&gt; **PdI-453:** Non ce lo ha mai detto, ma si firmava come //tov wa-raʿ//[[footnote]]Let. &#34;Bene e Male&#34; in Ebraico, riferito all&#39;Albero della Conoscenza della Genesi.[[/footnote]] o qualcosa di simile. Posso scriverlo, se volete.
&gt; 
&gt; **Col. C.:** Non è necessario, non preoccuparti. Ho un&#39;ultima domanda: mi puoi dare nomi, cognomi ed età dei tuoi compagni di gruppo? Non mi serve un identikit, al momento, mi bastano queste informazioni.
&gt; 
&gt; **PdI-453:** (//pausa//) Eravamo io, poi Claudio Rocca, di 27 anni, Emilia Silvestri, di 24, Gennaro Bruno, di 26. C&#39;era pure Guglielmo, che era il capogruppo, ma non ci parlava molto di sé. Dubito pure fosse il suo vero nome, visto l&#39;accento inglese o americano, ma direi fosse sui 40, 45 anni.
&gt; 
&gt; **Col. C.:** Va benissimo, ti ringrazio del tuo aiuto. Tra un paio d&#39;ore verrà un collega per chiederti se gli identikit che abbiamo preparato corrispondono ai tuoi amici, poi ti lasceremo riposare, d&#39;accordo?
&gt; 
&gt; **PdI-453:** Certo. Ah, grazie per avermi fatta sfogare prima, l&#39;ho apprezzato.
&gt; 
&gt; **Col. C.:** Mi fa piacere, ma immagino ci sia ancora molto di irrisolto e purtroppo non sono una specialista che possa aiutarti come si deve, quindi vedrò di metterti in contatto con qualcuno di capace che possa aiutarti- ovviamente, se continuerai a cooperare con noi.
&gt; 
&gt; **PdI-453:** Posso provarci. Ammetto che sono molto confusa, da tutto quello che è successo e da quello che hai detto. Ho bisogno di pensare.
&gt; 
&gt; **Col. C.:** Ovvio, non dartene pena. Cercherò di passare domani, ho altre domande che vorrei porti e, in generale, vorrei continuare il discorso di prima. Adesso concludo l&#39;intervista
&gt; -----
&gt; **Commento finale del col. Cattaneo:** //Mi rendo perfettamente conto che il tono informale che ho tenuto durante l&#39;intervista potrà essere percepito come poco professionale, ma ho ritenuto necessario approcciare PdI-453 con maggior delicatezza rispetto al normale vista la giovane età e lo stato emotivo molto turbato; ritengo anche che, nonostante l&#39;intervista si sia allontanata dall&#39;argomento principale, ovvero SCP-118-IT, le informazioni relative al gruppo di cui PdI-453 faceva parte, ai loro contatti con esponenti della CCSG e sulle pratiche da essi svolte rappresentino importanti sviluppi su cui indagare.//
&gt; 
&gt; //A tal proposito, in seguito all&#39;interrogatorio, ho convocato una riunione con il Nono Sovrintendente e membri della Sezione di Studi Esoterici e Taumaturgici e della Sottodivisione di Memetica Teorica per discutere della pratica di &#34;pacificazione&#34; messa in atto dal gruppo; stando alle loro teorie, è plausibile che SCP-118-IT sia stato irreversibilmente collegato alla noosfera umana e che, pertanto, le sue proprietà siano state alterate -- spiegando, perciò, le inusuali caratteristiche mostrate nel corso dell&#39;Incidente, quale la veloce demanifestazione e la maggiore stabilità della EVE signature.//
&gt; 
&gt; //Infine, sporgo ufficialmente richiesta di concedere supporto psicologico per PdI-453, e che venga posta sotto la custodia mia e della SSM-I come personale di supporto di Classe D. Riconosco che, attualmente, le sue posizioni siano lontane da quelle della Fondazione, tuttavia ritengo che sarà possibile convincerla dell&#39;importanza della nostra missione e che le sue conoscenze e competenze sulla taumaturgia potranno essere utili ai nostri scopi.//
[[/collapsible]]
@@@@
[[collapsible show=&#34;► Comunicazione della Sovrintendenza, riservata al personale con autorizzazione di Livello 4/118&#34; hide=&#34;◄ Chiudi&#34;]]

[[div style=&#34;display: inline-block ; border : solid 1px #444444 ; background :#F5F5F5 ; margin-left : auto ; margin-right : auto ; width : auto ; padding:10px&#34;]]
[[size 125%]]SOVRINTENDENZA S5[[/size]]                              
[[size 110%]]Comunicazione ufficiale rilasciata dal Concilio dei Sovrintendenti in data 04/04/2019 e riservata al personale autorizzato[[/size]]

Gentili colleghi,

in seguito all&#39;esame degli interrogatori di PdI-453, allo studio dei reperti rinvenuti a Nova Cannæ e a colloqui con rappresentanti del Nexus, la Sovrintendenza si è riunita per discutere tematiche centrali riguardanti SCP-118-IT, la pratica di &#34;pacificazione&#34;, il suo utilizzo e l&#39;approccio da tenere verso gruppi della Mano del Serpente o altri GdI che ne fanno o possano fare uso. Di seguito il resoconto delle discussioni con annessi risultati delle votazioni:

# È **proibito** qualsiasi tentativo di evocazione di SCP-118-IT, sia pure allo scopo di contenerlo o eliminarlo (**##24c74f|11##** favorevoli, **##red|0##** contrari, **##grey|0##** astenuti);
# La Branca Italiana **NON** consente lo studio della pratica di &#34;pacificazione&#34;, in quanto profondamente alterativa della natura delle entità taumaturgiche, con potenziali conseguenze a lungo termine (**##24c74f|10##** favorevoli, **##red|1##** contrari, **##grey|0##** astenuti);
# La Branca Italiana si opporrà a enti o soggetti che vorranno far uso della pratica di &#34;pacificazione&#34;, dati i potenziali effetti a lungo termine di tale pratica (**##24c74f|9##** favorevoli, **##red|1##** contrari, **##grey|1##** astenuti);
# La Branca Italiana assisterà la città di Nova Cannæ negli sforzi per la ricostruzione della città, in luce dei positivi rapporti tra la Fondazione e il Nexus (**##24c74f|11##** favorevoli, **##red|0##** contrari, **##grey|0##** astenuti);
# La Branca Italiana ha comunicato al //Concilium sanctōrum inter sanctos// della CCSG dell&#39;esistenza dell&#39;individuo attualmente noto come //tov wa-ra//, allo scopo di catturarlo e interrogarlo (**##24c74f|11##** favorevoli, **##red|0##** contrari, **##grey|0##** astenuti);
# La ricerca dell&#39;individuo attualmente noto unicamente come &#34;Guglielmo&#34;, i cui resti non sono stati identificati tra i reperti ritrovati a Nova Cannae, è da considerarsi **media priorità** su tutto il territorio sotto il controllo della Fondazione. Tutte le Branche della Fondazione hanno ricevuto un identikit del soggetto e delle sue competenze; nel caso egli sia individuato, la sua cattura è da considerarsi **alta priorità** (**##24c74f|8##** favorevoli, **##red|1##** contrari, **##grey|2##** astenuti);
# PdI-453 è stata posta in custodia della SSM-I sotto la diretta responsabilità del colonnello Valeria Cattaneo, in qualità di personale di Classe D di supporto. Eventuali promozioni a personale regolare saranno valutate dalla Sovrintendenza (**##24c74f|7##** favorevoli, **##red|3##** contrari, **##grey|1##** astenuti);
# Richiamo informale per il colonnello Valeria Cattaneo per i toni ritenuti &#34;non professionali&#34; tenuti durante gli interrogatori (**##24c74f|3##** favorevoli, **##red|3##** contrari, **##grey|5##** astenuti).

Lo studio e il contenimento di SCP-118-IT sono pertanto da proseguirsi secondo le modalità già previste, con le limitazioni sopra riportate. Ulteriori aggiornamenti saranno forniti secondo necessità.
[[/div]]
[[/collapsible]]

[[footnoteblock]]
[[div class=&#34;footer-wikiwalk-nav&#34;]]
[[=]]
&lt;&lt; [[[SCP-117-IT]]] | SCP-118-IT | [[[SCP-119-IT]]] &gt;&gt;
[[/=]]
[[/div]]

[[include :fondazionescp:component:licenza-box]]

[[include :fondazionescp:component:licenza-box-end]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:35.852488.</em>
  
</div>
</body>