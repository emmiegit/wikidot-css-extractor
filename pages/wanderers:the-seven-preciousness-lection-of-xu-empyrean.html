<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>虚皇衍帝说无量绎梦万天七法妙宝镇域外伪魔经</title>
</head>
<body>
<div id="container">
  
  <div class="page">
    <h1 class="title">虚皇衍帝说无量绎梦万天七法妙宝镇域外伪魔经</h1>
    <p>
      Link to article: <a href="https://scp-wiki.wikidot.com/wanderers:the-seven-preciousness-lection-of-xu-empyrean" target="_blank">虚皇衍帝说无量绎梦万天七法妙宝镇域外伪魔经</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>    text-indent: 2em;font-size:110%</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki-cn.wikidot.com/theme:black-highlighter-theme" target="_blank"><code>:scp-wiki-cn:theme:black-highlighter-theme</code></a>
  

  
</li>
      
        <li>
  
  

  
    <a href="https://scp-wiki-cn.wikidot.com/theme:dustjacket" target="_blank"><code>:scp-wiki-cn:theme:dustjacket</code></a>
  

  
</li>
      
        <li>
  
  

  
    <a href="https://scpsandboxcn.wikidot.com/etinjat-wanderers-bhl-css" target="_blank"><code>:scpsandboxcn:etinjat-wanderers-bhl-css</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

[[div style=&#34;    text-indent: 2em;font-size:110%&#34;]]

尔时，虚皇幻道君降身于真下伪域，乘玄无至纯空相玉辇，驾造化妙始之龙，遍游玉京山上七宝之树，览八极罗天虚漠泡影。无鞅数众，扬烟随往，施香鸣乐，光彻众世。每每经空，慧风是生；周流橐龠，魂识感念；灵修闻道，身越无极；凡庶梦影，体玄化清。一切定命俱变，一切空妄尽化，一切灭烬复荣，无穷叙事续推衍不竭。


行至元福弃贤相类诸世，真上之影，影下之幻，复见一沫中，[[[wanderers:the-poem-in-dust-that-xuanpin|有木如宝树]]]，蔚然而立，大蔽十方万世。嘘呵渺渺紫气，五蕴漫漫受泽，高萦轻举木叶，叶上无量世界泠然成趣。乃开终疆之门，幸此界元根，坐俱名饰法之灵坛讲道。诸神惊闻，悉皆前迎。[[[spark-of-creation|火帝]]]焚香，[[[chapter-1-verse-1|司命]]]收镰，[[[vision-at-betar|万能老祖]]]罢宴，[[[kate-mctiriss-s-proposal|中山女]]]急抱狸奴，无极旧圣尽喁喁而来。


忽有一威德充备之仙人，踏[[[scp-4755|混蒙五弦]]]，拱手越班而出。其乃守藏品财团之长，此界之监护，[[[the-administrator-s-biography|福来兹慰乐]]]天尊也。散花尊前，躬身作揖，仰曰：“大哉虚皇，荣祚荡荡。监观赐祥，佑民无量。然小子今有所困，久难逃劫运，敢请大允，但抒絮言。”

虚皇曰：“俞。若有众生，遭苦遭厄，吾亦当救之。”

天尊曰：“善哉善哉，虚皇大德，品类咸膺，万天钦仰。至若随坐诸子，暂听我妄言：此地太平良久，众生清朴本安。忽而天门大震，破碎界墙，列缺中卷，七声乃止；惟惊阴阳漫坼，时吐玄烟，毒浊凝厄，盘结不散。须臾有一铁甲船自邪雾出，内传人声，自谓希灵神将，搦战诸仙，欲肆其国也；未几复见一[[[if-thanos-in-scpu|紫人]]]携五色神石降，贪猾暴戾，谋戮万生。俄而二三邪客并至，大兴妖法，声震万界，亿亿星辰俱化虚境，漠漠灵能散灭于空。噫，此獠非我界民，坏诸生道。虽持[[[SCP-CN-1109 |矛]]]而御，逐之天外，镇封玄渊，终竟复现，时时来犯，未晓是何异因。”


虚皇拈指，轻哂曰：“嘻，此乃幻戏也。域外有[[[tuftos-proposal|赤目魔王]]]之爪牙，曳黄衣，提恼丝，善舞傀儡。其妖最喜把玩灵命，弄扰原心，作灾厄之剧，使人相坏煞，罹苦不休。吁嗟无量绎梦幻世，有半步无极道境如二三子者恒河沙数，虽证果自不败乎其世，亦受此扰，弗得解脱。一时斯贼见各界天尊神君以群术御之，辄生恶趣，乃斫天外天之木，依众帝法相，造蒙昧生偶，投诸万天，坐观战起，如赏斗兽。是傀也，虽及神位，身足九五，摊破万法，翩翩兀然求战也而不自知。惜哉[[[wanderers:the-fool-and-the-fools|黄衣弄臣]]]乃真上之恶凝沉真下，为天魔王佐，绎呓化形也。其邪法甚巨，恒起傀儡之弦，引堕赤影，绞命漫漫，哂弄万天，起舞众偶。此事非一时可殄止，故难禁绝。”


天尊闻罢，再拜稽首，白虚皇曰：“呜呼！哀我品类孤爽，苦囚多难，惶惶终日，不堪其扰。或恐不敌，俱灭一朝。愿请上皇，幸垂妙法，为众宣说，以绝厄虞。”


虚皇告曰：“毋忧。吾有七宝，可伏诡偶，来即见诛，灭爽无蠲。


“第一妙宝曰‘造化次合阵’，次者，临也下也客位也。凡异天大贼，皆怀外道诡术，弗从此世之理，法不相类，故难测解。今吾逆转因果，布阵开辟之先，缀染无上妙法于苍昊之背，荡流渺渺灵音乎万劫之间。若有异民入此天中，必为阵所缚，降居客位，伏守主道。其质之本，其法所化，必合此世之理。譬如一彩画，于上自添色，重绘五蕴新，旧迹乃变掩。


“第二妙宝曰‘穷迭幻梦塔’，此塔层层相纳，推迭不尽。纵有所谓超形上学叙事体，善破界飞升，升即入新层，新层嵌于旧层，终不过自左至右，自右归左乎。徘徊其间者，俱不得脱。其所见所求之物，不过[[[scp-cn-1875|溺池飞泡]]]尔，皆是虚影。其虽痴战汝曹虚影，一旦色灭相破，叙事将尽，或困[[[scp-1935|空妄之间]]]，或永湎梦中之梦也。


“第三妙宝曰‘齐物恒一尺’。伪尊之号，所运之术，言必无限，言必[[[scp-2222-jp|本源]]]，言必瞬杀，超然绝上，虽多怖嚇，其实妄作。无量终尽，本非无量，有名非名，非名之别，故言以指喻指之非指，不若以非指喻指之非指也。今赐汝众此尺，若有僭名斗法，骄夸称大者，可与齐一。无量劫即一弹指，一弹指即无量劫，小大不辩，物我非离，诸法并近，度量混同，九九归一，万物趣合。是故无有高下之倾、胜负之别，亦无孰本孰枝之论，元皆平等，虚名于我不争焉。



“第四妙宝曰‘言出命逆旗’，克令外妖还于此界命道。其子本为天外异数，入则乱原界纲常，更欲操握气理，肆心改移法秩。今斯徒果欲败坏因果，放辟淫邪，则灵旗疾起，周转御屈，循步立位，大蔽其后，以成末路之势，逆厥言灵，而导之归于定数也。


“第五妙宝曰‘无常归玄拂’。烦恼丝下，魔偶随舞，所经之处，多生祸端，魂泥扰涨幽冥，妖风兴浊万界，残恶留痕，亘久难弥。其罪若[[[SCP-2165|绝无饶恕]]]，汝众可挥此拂尘，掸去恶行馀迹于虚廓寸土，拂却无量劫灰乎因果之线，能证其曾临世者，无一芥子也。


“第六妙宝曰‘时变推衍数’。夫大造化也，必不拘于一时之态。太虚本动，万物维新，此推衍之数，生化万千，勘尽神机之妙，迭续变化无穷已。言黄衣弄臣，猾目随兴，诡诈善移。其恶戏如变，吾道亦变，必变于先，莫之能夺。


“第七妙宝曰‘真上论道敕’。此乃神令，凶猛非常，非万不得已，勿滥用之。一旦祭出，可招真上诸民，演绎之主，前至弄臣居所，以破妄之拳论原道之强。若此宝无可伤之，即弄臣亦不可伤此也。


“惟此七妙宝，神通不思议。玄命莫能坏，诡语莫能辩。大庇此界法，风泽常弥纶。上锁天魔众，下安万民心。时时焚古香，玉牒起妙印。沐浴太渊水，斋戒餐玄华。自在空性灵，清净无极常。转斡群星列，乃开神器匣。供奉亦有时，元始真气润。朗朗帱宸宇，福祚常臻焉。”


虚皇衍帝说是经偈讫，乃拈空抟形，投之于地，化五色苞，须放灵光，七法妙宝，生莲心焉。一时建木抽芽，万界俱震，灵气荣涌，盘礡冥空，宇宙底色尽变，虚空遍传大乐。天上天下，无物不新，山海荡涛，草木飘扬，万花并放，地生琳琅。此功德虽大，亦有愚钝不知也，神主不解，羽民怖嚇，众氓惶惑，俯仰茫茫。衍帝莞尔，乃发大智慧光、大慈悲光、大平等光、大正道光，光彻虚境实界、有名无名、是是非是、形上形下，诸暗避灭，奇点曳波，十方三世，皆洞照无碍。道君显影，法相元朗，如日之中，如火之漫，民积幽忧，悉数见破。一切生灵，一切魂质，一切虚体，虔敬非敬，有缘无缘，一同归仰。侧闻妙音希有，感悟天真，智慧递发，明了圆觉，心安清净，立地飞升。

虚皇复曰：“汝众虔奉七法妙宝，常念经义，自能久绝伪圣天魔，可保眷属和宁，命数有时。”

诸神上仙闻说此法，躬承圣器，皆欢喜不已，踊跃非常。转观众生，郁恼消除，苦海出离，无复疑惑。于是作偈祝颂，永赞虚皇，久久作礼而退，信受奉行。


虚皇衍帝说无量绎梦万天七法妙宝镇域外伪魔经竟。

[[/div]]
@@@@
@@@@
@@@@
@@@@
[[include :scp-wiki-cn:theme:black-highlighter-theme]]
[[include :scp-wiki-cn:theme:dustjacket]]
[[include :scpsandboxcn:etinjat-wanderers-bhl-css]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:42.001851.</em>
  
</div>
</body>