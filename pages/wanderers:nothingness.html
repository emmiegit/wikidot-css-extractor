<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>太玄金阙都天三洞灵律</title>
</head>
<body>
<div id="container">
  
  <div class="page">
    <h1 class="title">太玄金阙都天三洞灵律</h1>
    <p>
      Link to article: <a href="https://scp-wiki.wikidot.com/wanderers:nothingness" target="_blank">太玄金阙都天三洞灵律</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>#page-title{
text-align: center !important;
font-size: 150%;
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki-cn.wikidot.com/theme:black-highlighter-theme" target="_blank"><code>:scp-wiki-cn:theme:black-highlighter-theme</code></a>
  

  
</li>
      
        <li>
  
  

  
    <a href="https://scp-wiki-cn.wikidot.com/theme:dustjacket" target="_blank"><code>:scp-wiki-cn:theme:dustjacket</code></a>
  

  
</li>
      
        <li>
  
  

  
    <a href="https://scpsandboxcn.wikidot.com/etinjat-wanderers-bhl-css" target="_blank"><code>:scpsandboxcn:etinjat-wanderers-bhl-css</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]
[[include :scp-wiki-cn:theme:black-highlighter-theme]]
[[include :scp-wiki-cn:theme:dustjacket]]
[[include :scpsandboxcn:etinjat-wanderers-bhl-css]]
[[module CSS]]
#page-title{
text-align: center !important;
font-size: 150%;
}
[[/module]]
++ 众妙.洞玄部.戒律类.太玄金阙都天三洞灵律
&gt; 《众妙》之藏，总涵洞真、洞玄、洞神之三洞，为三天之秘妙，万法之元始，旷劫以先，天真示传
&gt;
&gt;  戒律类总叙太上法戒，应三洞而正一，元始律仪，契至道而离邪，守鸿明朝真之心，皈无为自然之教
&gt;
&gt;  底本出於《众妙道藏.洞玄部.戒律类》三百二十三卷，今藏於琅嬛福地藏书阁

++++ 太玄金阙都天三洞灵律

++++++ 序言
伏闻，天心垂恩，洞经焕於窈冥，至道弘德，鸿慈同乎无为，神守静笃之玄意，躬行九霄之灵戒，志一心而皈命，策万道而问真，粤自先劫，玄门之戒律久矣，或为立仪斋醮之序，太清律也，或为制心通神之功，上清律也，或为三洞金章之理，玉清律也，此太玄都省之戒，祖师长华真人示也，昔奏此戒於帝宸，紫卷朱章载之，今演此律於凡浊，肃心信礼承之。

夫太玄者，重玄秘要之宗始也，昔在[http://scp-wiki-cn.wikidot.com/wanderers:the-one-nothingness-3 祖师长华]，受於高上玉皇帝君之命，掌三天鬼神之事，总领天阙之吏将，故诸法师，凡录名於太玄都省之籍，丹名青字，登於神霄之格，令行禁止，咸都天之至严，凡言之所及，上敞诸天之丹户，下叩北酆之鬼门，命魔飞灵，通幽致圣，若奉律不正、威仪不端，焉得有此灵迹乎？

翘瞻玉宸之霄，诚赞元始之教，太玄都省，司命诸卿，辅帝朝元，九天上宰，左右太微之司，十极上清诸真，拔恶治邪，救苦扶教，臣今奉命，於此录律。

九天太玄都省右台直符真使 葛钧修之

高上玄元领仙朝元上卿 皇甫羽注疏

道历三千八百九十七年

++++++ 太玄灵律

一.诸法师，行太玄之法者，须守此律，学法亦然。

高上玄元领仙朝元上卿 皇甫羽注：《灵律》曰：而授箓之先应传戒，保其遵行，即太玄领戒法师，始可受箓学法，故此律学法者亦须遵之。太玄之法，为九天秘传之法，轻易不示，故学法与行法者，皆守灵律，遵行勿怠。

一.诸法师，凡行法者，须奉真道於心，犯者削仙夺位，永堕畜道。

高上玄元领仙朝元上卿 皇甫羽注：法者，学道之用，法验而叛道者，鲜矣。

一.诸法师，凡行法者，须望太玄之宸，静心收念，策祝诸天，存想此律，先启奏於玉皇，后宣青辞黄箓於坛，勿轻仪轨，始能遣命鬼神，犯者削仙夺位，永失真籍。

高上玄元领仙朝元上卿 皇甫羽注：太玄之宸，应於天之北极，同紫微位，策祝者，启请九天，真文灵图，开於金阙，而临尘寰，青辞即奏於上苍之词，鬼神咸听，黄箓者，醮仪之名，有曰黄箓，於此谓斋醮所告之言。

一.诸法师，凡行法者，须佩丹契紫符，上书天秩，即所受之箓也，此如帝命，佩之而万神朝礼、太玄应法，犯者夺寿九年，若天秩有误，则易箓牒，旧者诵忏而焚，勿以正秩覆於旧上，或留旧秩，使律不明，犯者退秩三品，削仙一阶。

高上玄元领仙朝元上卿 皇甫羽注：《灵律》曰：制箓须用丹木，上覆紫符。故谓丹契紫符，太玄之令也，凡法师行太玄之法，皆先受箓，始有制魔通神之诀，天秩有误，若以正秩覆於旧秩，如无功而进秩，退秩者，秩有九品，品列正从，此谓三品者，正从合为一品，又太玄之律有以正从各一品者，勿以混同。

一.诸法师，凡行法者，须存至诚之心，勿生倦怠，或轻仪轨，既受职於太玄，在世身念所行，皆有功过之格，魔王所司，若心倦怠，即令箓牒晦暗，令行而太玄不应，禁止而魔王不遵，犯者退秩三品，死入酆都九幽地狱。

高上玄元领仙朝元上卿 皇甫羽注：功过之格，神霄帝君掌之，六天魔王记之。

一.诸法师，凡行法者，须使醮场清静，灯仪朗明，不染凡浊，始有通真之阶，行法威灵，太玄所察，失仪则名度於酆都，百千亿劫，难望金阙，犯者削仙三阶，夺寿十年。

高上玄元领仙朝元上卿 皇甫羽注：灯仪者，凡斋醮祈禳之仪，洞照三千法界，以召神祇，或应普天星宿，或应五岳真形，或应云篆真文，切忌染於凡尘浊晦，法师之名，皆书於太玄都省，轻犯此律，则度於酆都之籍，罪业来踵，死为阴祇，永难登仙。

一.诸法师，凡行法者，须守玄门之律，修善积功，勿造恶业，凡行太玄之法，为魔王妒，如横剑於项上，行善则收，立恶则斩，犯者立死，死入酆都九幽地狱，永不录仙，录者与其罪同，求於太玄而欲除其罪者，罪加一等。

高上玄元领仙朝元上卿 皇甫羽注：太玄之法，依《序》之言：丹名青字，登於神霄之格，令行禁止，咸都天之至严，凡言之所及，上敞诸天之丹户，下叩北酆之鬼门。统辖诸天之神，飞步虚玄之境，故为六洞魔王所妒，常随法师而观其言行，若有犯戒，违此灵律，行恶叛善，即上奏於太玄都省，三官鼓笔，风刃考身。

一.诸法师，凡行法者，须知主法之神，奉道礼真，此太玄法受於祖师长华真人，以金阙佐圣太玄都天元帅为主法，号太丹梵元，讳妙有真严，法师常诵，则华盖浮於空，紫气氤氲於身，若有错诵，犯者夺寿十年，削仙一阶，退秩一品。

高上玄元领仙朝元上卿 皇甫羽注：主法者，玄门诸法皆有掌法之神，灵验而应，随方降显，是谓主法，太玄之主法为金阙佐圣先天真炁太玄都天元帅，即先天太玄之祖炁，虚无之神也，应九天之帝命，司掌万魔，上主太玄，下检酆都，化而显相，高逾亿丈，三首九臂，青面朱发，头戴龙虎之冠，现威怒之状，震慑邪氛，手执金斧玉钺，或捧法印，或握神剑，目如雷火，足踏酆都六天之魔众，獠牙吞鬼，横霄饮邪，灵威赫奕而真，太玄之咒曰：太玄祖炁，威御魔王，流火掷铃，交覆金光，乘云驾风，行游八荒，横天饮邪，六洞伏藏，灵威赫奕，太虚晃朗，九泉听命，上应天罡，吾奉此咒，万邪灭亡。与杀魔咒并用，九天令下，诛灭邪孽，太玄之圣讳曰妙有真严，妙有者，重玄之体，有无之宗，真严者，言威严之貌也，诸法师常诵太玄之讳，百魔克制，妖鬼摧倾。

一.诸法师，凡行法者，勿奉妖鬼邪神，亦不必祀地祇，夫太玄领命於玉皇，游巡都天，检邪扶法，决无奉邪而得太玄禳助之法，又血祭之法，皆为不正，切忌犯之，法师入道，盟天而告，犯者三官记过，收箓夺秩，再犯则夺寿九年，死入酆都刀山地狱。

高上玄元领仙朝元上卿 皇甫羽注：学道之士，勿祀妖鬼邪神，《礼》曰：不正之祀，诈於上苍，故君子诚礼，谨躬慎行。又曰：诸善信，应弃绝邪祀煞祷，夫灵真之法，太上之咒，皆行先天元炁，为正法者，召遣诸神，调令天曹，听於上帝之诰，不助魇祝，犯之一过，功削寿减，革其玄籍，犯之二过，永失仙格，祸及九世，犯之三过，魂堕九幽。祀於妖邪，即离於正真之道，必堕为魔，昔在祖师长华真人，破巫荡邪，而扶三天正法，九天列真，记功奏帝，而命为三天扶教太上清虚教主，血祭者，害命残身，伤体亡形，岂为正法乎？须弃绝之，诸法师入道授戒之时，请奏太玄立盟，传法阐玄，是曰盟天，三官者，即三官大帝也，上元天官，中元地官，下元水官，主赦罪解厄，赐福升玄之事，亦掌功过。

一.诸法师，凡行法者，勿令洞衣秽垢，冠巾不整，而登法坛，有亵三光，须守衣冠之仪，肃颜端静，切忌嬉笑，犯者铜杖一百。

高上玄元领仙朝元上卿 皇甫羽注：洞衣者，亦曰天仙洞衣，法师着之，如朝大罗之境，心身咸静，肃颜而威，嬉笑者心未定也，易乱神炁，行法失灵。

一.诸法师，凡行法者，勿使灵律不行，夫此灵律，三天鬼神所共钦，秘於帝阙，千劫一传，若诸邪师之门，有犯此律，须焚香上禀於太玄，或叩令牌，叩令九过而灵，诛邪荡魔，收监地狱，火柱金槌，自有天罚，犯者与邪同罪。

高上玄元领仙朝元上卿 皇甫羽注：九为数极，故叩令九过而灵。

一.诸法师，凡行法者，勿出虚妄之言，呵风斥雨，辱伤众生，犯者退秩一品，若有法师，愆犯此律而受刑，不忏悔其过错，而恚骂太玄，不敬上帝，则有风刃考身，七劫横至。

高上玄元领仙朝元上卿 皇甫羽注：七劫者，《玉鉴》曰：夫炁振於混洞之上，游乎八极之外，高焕明景，合在水轮，上转回风，经地百窍，渐有质生，历天百籁，遂有音和，成七劫之风象矣。

一.诸法师，凡行法者，勿使六畜冲坛，六畜之秽，如九幽之鬼狱，易乱清静之氛，夫坛场邃严，巍崇圣相，法界咸尊，决不容玷，犯者金槌五百，退秩一品，行法失灵。

高上玄元领仙朝元上卿 皇甫羽注：六畜者，马、牛、羊、鸡、犬、豕，属乎畜道，故为秽垢，法界者，无际无周，包罗大千，洞悬虚空之中，於此谓一切世界。

一.诸法师，凡行法者，勿奉帝符不端，昔在祖师长华真人，受此帝符，其长三尺六寸，色黄纹玄，为九天之宣敕，上帝所临，宜朝夕礼之，诵经告忏，如朝帝垣，即得轻灵飞升之妙，犯者铜杖五百，名过黑编，即酆都之罪籍也，死入酆都火镬地狱。

高上玄元领仙朝元上卿 皇甫羽注：帝符者，色黄纹玄，应乎天地玄黄，三尺六寸，合於三十六天，昔上帝授此符与祖师长华真人，令命万神，经者，洞虚帝经，忏者，上清宝忏，黑编为酆都之罪籍，人负诸罪，录於其上。

一.诸法师，凡行法者，须备法具齐整，剑曰斩邪，印名都天，令称太玄，旗为命魔，切忌有阙行法，否则鬼神厌弃，若有阙损则上奏於太玄，并补，若执法具，手须洁净，行法既讫，即以紫绫覆於诸法具上，勿使尘封，犯者金槌三千，铜杖三千，行法失灵，法师有盗法具者，削仙夺位，祸至横死，死入酆都大铁围山。

高上玄元领仙朝元上卿 皇甫羽注：剑者，斩邪诛魔之用，印者，文检灵验之要，令者，号令万神之诀，旗者，万魔降伏之仪。

一.诸法师，凡行法者，步罡飞星之仪，首朝紫微、北斗之星，执太玄之琅简，观想九皇解厄，身登神仙，夫紫微者，应於北极玉虚帝君也，为万法之主，掌九天诸星官，居於北极，北斗主人之祸福，九皇者，言二辅七君也，犯者退秩三品，行法失灵。

高上玄元领仙朝元上卿 皇甫羽注：步罡者，上应周天星宿，而引灵威，降於醮前，扫荡邪魔，诛除祟邪，紫微为诸星之帝，北斗即祸福之门，九皇居之，即贪狼、巨门、禄存、文曲、廉贞、武曲、破军之七君，并左辅、右弼之二辅。

一.诸法师，凡行法者，须结法界於坛，以驱阴鬼邪精之灵，展旗於案，切忌法旗覆於文检牒书之上，盖旗色皂，上画龙虎之相，为城隍地祇所畏，不知文检所言，故难奉行，以令叩之三过，念曰：太上灵威，法界玄虚，千神万圣，侍卫真形。而后以令击案，存想万魔皆辟，法界朗然，犯者铜杖五百，名度黑编。

高上玄元领仙朝元上卿 皇甫羽注：法旗者，色皂，上画龙虎之貌，边绘云篆，青字书曰：太玄收魔，号令六天。张之而酆都惊惧，挥之则六天悸悚，命魔者，太玄临醮，制命魔王，以御邪祟，凡设法界，须召地祇为助，安禳山岳，下镇八荒。

一.诸法师，凡行法者，若无法坛斋场，即叩令於臂，召己元神，飞达太玄而奏，法亦灵验，如有急迫，即令护守神王，杀魔诛鬼，为立法界，故诸法师行走处，即为神霄之境，但有邪犯，必遭横死灾殃，此后诵雷祖忏，或紫微忏，望太玄而三礼，即为法讫，犯者金槌三百，夺寿十年，并十年中行法失灵。

高上玄元领仙朝元上卿 皇甫羽注：人之於世，悉有护守神王，察人言行，禀於至道，雷祖即九天应元雷声普化天尊，九天祖劫太乙天帝之分神也，因为雷霆之祖炁，故名雷祖，紫微者，紫微大帝也，司掌玄门万法之枢。

一.诸法师，凡行法者，须使元神清静，以承天威，不可不慎也，神魂内炼之法，不离雷火，雷者，天地之枢机也，隶於雷部，火者，纯阳之造化也，隶於太玄，欲调雷火而炼，须坐静室，诚书黄箓，封於丹函紫检，上画九龙，并用青籍玄字，言所呈天境云云，望斗而拜，焚之，叩齿三过，捻香稽首，祝咒曰：北斗兆玄，日月离烟，金光交覆，朗曜诸天，洞景空歌，七真朝元，映吾阳神，世为金仙。及奉祖师之号，常持不怠，祸退福生，即令神升纯阳，位证金仙，返於玉清圣境，仙祚昌明，金仙即大罗天仙也。犯者立死，铁棒五百，金槌一千，酆都收为阴祇，职为城隍。

高上玄元领仙朝元上卿 皇甫羽注：法应於心神玄窍，故重神魂，龙者，腾云飞虚，游乎五岳，上入天阙，驿传文检，叩齿者，断绝邪氛，声传太玄，夫金丹抟炼之极，返於先天一炁，飞升为仙，形神俱妙，得证不朽，永不退转，通玄入微，历尘劫而无损，通造化而至真，不生不灭，神魂自明，合於自然，是谓金仙，因其升於大罗之天，故曰大罗天仙，阳神者，纯阳之神也，不染阴浊，魔王难侵，超脱於尘俗之世，长生於无为之境。

一.诸法师，凡行法者，忌临坛而生疑，或念不专，犯者行法失灵，堕为阴鬼，死入酆都黄泉地狱。

高上玄元领仙朝元上卿 皇甫羽注：仙道贵信，若不自信，而生疑慢，焉有灵验乎？

一.诸法师，凡行法者，如诣玄奕之天，言宜谨信，契於正真，勿欺僭於太玄，犯者铁棒三百。

高上玄元领仙朝元上卿 皇甫羽注：谨信守心，言勿诈隐。

一.诸法师，凡行法者，勿使恶者观见，身负愆债，命应杀劫，故不可知真道，黑业犯坛，诮讽太玄，或诵经祝咒，亦不可为恶者耳闻，犯者行法失灵，永堕轮回。

高上玄元领仙朝元上卿 皇甫羽注：道不妄授，法不轻显。

一.诸法师，凡行法者，有遇阻遏之鬼，试法之邪，即诵帝经，召太玄之神吏，误识而诵者死，死入酆都大铁围山。

高上玄元领仙朝元上卿 皇甫羽注：《洞虚》曰：若有浊污，魔王前试，万鬼蠢动，拒遏威仪，即诵此经，金钺伐魔，玉简削死，十方转经，三界咏神，修斋行德，诵经十过，澄澈三魂，永保天心，落解苦根，道炁长存。此上帝之言也，鬼神咸听，魔王遵行。

一.诸法师，凡行法者，宜持诵洞虚帝经，是经尊妙，万神朝礼，诸天上圣皆依之证道，法师有制此经者，须焚香发愿，帝前皈命，祝九天上帝上梵祖玄度人无量之咒，九过传仙，百回召真，万徧命圣，而后於云纸上，忌用银纸，乌金为墨，夫乌金墨即色金之墨，法师於砚叩令三过，观想金光交映於墨中，五色离罗，九龙游空，见墨由黑转金，即乌金墨，凡法印使於文检，亦需此墨，用此墨书，以示帝经之玄，学道之意，如金坚固，焰炼不惧，后不得阙字或误书，经成则太玄记功，七祖升天，诵持不退者，心生一念，立即致於上帝，犯者金槌五百，死入酆都九幽地狱，行法失灵。

高上玄元领仙朝元上卿 皇甫羽注：帝经者，昔洞虚上帝於九天之上，玄羽高虚，琅嬛穹台，为诸真所说，经中至圣，三洞之尊，诸法万道之本，《洞虚》曰：千神万圣，皆由此经得道，得超三途五苦、六道八难，三界之上，众妙法门，出於苦海，汝等仙众，谛听此经，无量妙道，难可言计，开慈慜示，作无上真。凡玄门之士，持戒诵经，必获玄感。

一.诸法师，凡行法者，切忌通感於魔，夫玄感者，感命正神，策心朝真，而通於玄虚之境，合空冥之微妙，故谓玄感，昔有六天故炁横乱世间，学道之士，易为其祸，故老君授祖天师三天正法并混元法主之位，以收六洞魔王，夫诸天万魔，皆有幻形之法，自命仙真，索血祀生祭，巫祝之士，魂获魔王之功，自谓玄感，诚可哀哉，於祖师长华真人，破巫平邪，而扶三天正法，令飞天游地之魔，不得轻感学道之心，故诸法师凡遵玄门之律，勿以心会故炁，皆有九宸保神之效，若遇魔王祸乱，即奏於太玄都省，遣九天监印元帅刑之，犯者铁棒三千，金槌五万，铜杖十万，名度黑编，行法失灵，立遭横死，死入酆都无间地狱。

高上玄元领仙朝元上卿 皇甫羽注：至心悟道，感於玄虚，忘尘骸，废凡知，天下玄齐，有无为一，执无为之执，御玄无之御，步於混元之外，游乎太上之天，不见一物，遂见万物，而神游於众妙，洞照一切，无有隔阂，昔祖师长华真人，玄感至道，《玉鉴》曰：寐於静室，项负圆光，神参於妙一之域，洞观诸天，无不分明，不执生，不向死，不生杜权，不滞槁济，参同微理，而天下玄齐，象兆杳然而如丧，抒炁冉绵而如虚。此为玄感之妙象也，六天者，酆都之六天鬼门也，魔王居焉，昔老君授祖天师法，统辖太清，收魔治鬼，以传教化，今正一盟威之道，皆以祖天师为祖师真人也，九宸者，九霄雷府之名，主掌雷霆之道。

一.诸法师，凡行法者，须於每月戊日，守静化神，与太玄诸部同参上帝，若需行法，宜先表奏上天，以备吏将为用，法讫於帝经之前诵忏，如身朝於上帝，犯者铜杖五百，名度黑编。

高上玄元领仙朝元上卿 皇甫羽注：戊日者，天门不开，万神闲居，故於此日朝谒上帝，奏职听命，若需行法，须先焚香祝咒，以呈帝前，而遣兵将为用，忏为洞虚宝忏，或玉清忏，诵讫念曰：臣今於此志心皈命，朝赞上帝。

一.诸法师，凡行法者，箓格天秩，为太玄都省之职，死后依箓证位，秩有九品，品列正从：

正一品
太玄都省九天司命真卿 太玄都省九天辅帝朝元真卿 太玄都省九天高上真卿

从一品
太玄九天都令真人 太玄应真执太微司都命真人 九天玄元太乙丈人 九天妙明玉霄司真法主

正二品
九天玄中令判伏魔真君 太玄佐圣真人 太玄金阙平章升玄真人 九天都辅应化仙卿

从二品
九天玄枢策命太玄掌事 三天都御玄中仙卿 九天太玄卫真左台直符真使 九天太玄都省右台直符真使 上清辅命真一通玄上卿

正三品
九天都箓太玄应化真君 神霄通虚斩邪真使 高上玄元领仙朝元上卿

从三品
九天游命察律扶道使者 金阙都御辅帝元帅 北极驱邪天枢都事 三天灵威清虚境斩邪掌事

正四品
太玄都天行奕使 洞玄正一盟威法师 洞真正一盟神法师 洞神正一盟天法师 九玄妙炁通真法师

从四品
太玄都天察律佐真仙使 九天自然九炁御诰上卿 九天自然三炁御命上宰 太玄正一戒神高上真人

正五品
玉枢都御游玄监天真君 玄中辅判真官 九霄考魔掌令度劫辅金阙使

从五品
太玄游奕命魔都使 掌左都泰玄判邪院事 掌右都泰玄判邪院事 九天察功使者 太玄记过使者 太玄都天领仙大夫

正六品
神霄辅教三洞法师 太玄三天平邪左辅 太玄三天平邪右弼 九霄奉太玄律都察上卿 太微斩邪院掌印法主 太微斩邪院佥命使者

从六品
太玄左都天台朝真领事 太玄右都天台朝真领事 九天枢真使者 天枢平邪佥判 太玄考召伏魔都使

正七品
玉清玄中太玄法师 上清玄中太极法师 太清玄中太一法师 神霄录命御魔掌格仙卿

从七品
太玄金阙领命巡游都天察罪使者 太玄金阙领命巡游都天察功使者

正八品
五雷行命掌刑院左判佥事 上清天枢灵官 太玄斩邪都察判官 北极驱邪领仙护法灵官 九天卫道灵应掌功真官 九天卫道灵应掌过真使

从八品
太玄宣命巡天执事 太玄访命辅北极驱邪佥使 掌符行奕真君

正九品
太玄初真授箓法师 太玄三坛法师 太玄三洞经师

从九品
太玄领戒法师

凡法师进秩者，皆须禀奏太玄，详察功过，氏名度於玉格，三天授法，而度师传其箓位，其九品正从者，修德而迁，积功而登，凡无功德而进秩者，罪同毁箓，犯者横死，削仙夺位，死入酆都大铁围山，欲保举者罪同，授其箓者罪同。

高上玄元领仙朝元上卿 皇甫羽注：箓者，天阙之令，亦应天秩，无功受秩，德不配位，必有祸灾临身，九品之秩，依功过而迁转，行至道而登阶，太清九仙，上清九真，玉清九圣，皆为九品，盖九为数之极，应於天数，妄授箓者，罪同毁箓，离道叛真，非为小过。

一.诸法师，凡行法者，须敬师恩，然师有犯律者，勿留毫情，若师无过，严遵灵律，而有逆师之心，如逆正真，犯者铜杖三千，名度黑编，若师无过，而生弑师之念，犯者横死，金槌百万，铜杖百万，铁棒百万，削仙夺位，除箓灭形，死入酆都无间地狱。

高上玄元领仙朝元上卿 皇甫羽注：师者，传道授法，消疑解惑，而学道之士，皆不离於有师，其师无过，而有逆弑之心，必遭天诛。

一.诸法师，凡行法者，学法之先，其师授箓，而授箓之先应传戒，保其遵行，即太玄领戒法师，始可受箓学法，故此律学法者亦须遵之，盖太玄法为秘传，不为显法，严於九天玉阙之格，制箓须用丹木，上覆紫符，法师祝之为箓，犯者行法失灵，永失仙位。

高上玄元领仙朝元上卿 皇甫羽注：授箓之仪也，传戒者，法师授灵律之文，誓於帝前，遵行不退。

一.诸法师，凡行法者，须守孝敬，上报父母之恩，昼夜勿忘，如亲无过，而存逆亲之心，犯者退秩一品，名去青书，如亲无过，而有弑亲之念，犯者横死，太玄震怒，金槌百万，铜杖百万，铁棒百万，削仙夺位，除箓灭形，死入酆都刀山地狱。

高上玄元领仙朝元上卿 皇甫羽注：孝敬父母，谨守真道，昼夜勿忘，常持不怠，以报长养之恩，诸天仙真无不行之，如亲有过，入恶忘善，谏劝以改，实难移心，亦须依道而行，勿存私心。

一.诸法师，凡行法者，勿出喧哗，夫法师之言行，如帝之令命，诸天咸听，若有神祇阴鬼之类，不敬法师，如辱太玄都省，故出言时忌喧哗嘲辱，口舌之争，在於心怒，法师供职於太玄，妄怒则神鬼不安，阴冥震动，犯者太玄厌弃，神魂晦暗。

高上玄元领仙朝元上卿 皇甫羽注：口舌之争，在於心怒，扰攘清静，此之谓恶，有未在於心怒之辩，守心玄虚，合於自然，历亘劫而为一，此之谓善，鬼神之行，随於法师之心，若有妄怒，神鬼不安，有损功德，而神魂晦暗者，难证阳神。

一.诸法师，凡行法者，须敬信诸祖师，太玄之法，於祖师容霄，承自祖师长华真人，永康元年时授，至於今时，已历九百年矣，传三十二代，至於吾师，即太玄都省九天司命真卿，王弘真人，系受此法诸师，皆位一品，於德无损，举虚飞升，上迁玉清，返乎大罗，居九天玄奕之境，皆掌太玄之权，朝参玉皇，领统万神，诛除六洞大魔，鬼帝惧畏，灵威焜奕，凡行太玄法者，礼敬祖师，勿轻叛之，犯者行法失灵，削仙夺位，死入酆都铜柱地狱。

高上玄元领仙朝元上卿 皇甫羽注：容霄真人，即祖师长华真人之首徒，三十八世圣师，王弘真人，道号太霄，受此太玄真法於临虚真人，玉清者，言清微始青天，玉清之圣境也，玄奕者，即梵昌玄奕之天，九天之至上。

一.诸法师，凡行法者，饮食宜淡，勿辄饮醉，忘正离真，放情肆欲於身，人前失仪，亦忌食进污秽，齿留邪氛，学道之身，皆养清虚之炁，犯者铁棒三千，以示惩戒。

高上玄元领仙朝元上卿 皇甫羽注：饮酒而醉，七情乱心，六尘覆神，易为魔王所考，故法师皆忌饮醉，污秽者，发於浊尘，有染邪氛，败坏清虚之身。

一.诸法师，凡行法者，切忌妄参天机，犯者横死，形神俱亡。

高上玄元领仙朝元上卿 皇甫羽注：天机者，即天命也，凡心不能尽玄，妄参必死。

一.诸法师，凡行法者，考召鬼神，勿有冤枉之言，非行恶故，勿出刑令，犯者横死，死入酆都苦海地狱，永世不得闻道。

高上玄元领仙朝元上卿 皇甫羽注：考召者，法师以天刑惩於行恶鬼神，曰考，以令唤鬼神而问，曰召，妄出冤枉之言，有违天和，鬼神无行恶故，而动刑令，太玄记过，必有恶患。

一.诸法师，凡行法者，非斩腾空之魔、飞举之尸，勿以法剑指於圆天，剑铓锐利，横截三光，致使天炁错行，犯者铁棒五千，行法失灵，死入酆都九幽地狱。

高上玄元领仙朝元上卿 皇甫羽注：腾空之魔，即六天万魔之一，善腾空而入霄，隐形而飞，诸法师，凡有斩腾空之魔，皆以法剑指天，祝咒曰：太玄祖炁，九天威灵，帝敕一下，万魔灭形。顷刻闻雷声震动，魔即灭矣，飞举之尸者，阴神离窍，而假尸形，欲飞举为神仙，此入於旁门也，害於苍生，故须斩之，法与斩腾空之魔者同，三光者，日、月、星宿之光也，属阳，阴阳之分者，轻灵为阳，居天，重浊为阴，居地。

一.诸法师，凡行法者，须通玄门经藏，勤习三洞，自有善功，夫法者心之应，亦道之用，若不知道，不悟重玄，焉得知法乎？犯者行法失灵，退秩一品。

高上玄元领仙朝元上卿 皇甫羽注：三洞者，洞真、洞玄、洞神之经也，为三天之秘妙，万法之元始，旷劫以先，天真示传，自有重玄，囊宇宙而括众妙，一切诸法，皆心之应，即《洞虚》曰：道由心学，心为真体，诸法神通，皆心所应，三千法界，重若一尘，九天九地，微若一毫。至心观於至道，应而为法，故有斩魔平邪之功，若离至道，执於魔障，法自失灵。

一.诸法师，凡行法者，诛魔捉鬼之时，遣用神将，策命诸天，须知讳形，夫讳即鬼神之真名，念之必感，存之必应，若法师忘讳而行法，如无令而降命，妄使太玄，必遭恶报来踵，犯者行法失灵，名度黑编，金槌三百，退秩一品。

高上玄元领仙朝元上卿 皇甫羽注：讳者，诸天鬼神之真名，形如云篆，应於自然，诸法师，凡行法时，遣命太玄三十二将，雷部诸神，三天仙真，皆有讳名，若有错记而行法，必遭天怒。

一.诸法师，凡行法者，勿有邪淫之念，失真离玄，夫诸天上圣之视，洞明心神，诸念无蔽，三尸报名，呈於祖师之案，犯者行法失灵，削仙夺位，堕於畜道。

高上玄元领仙朝元上卿 皇甫羽注：犯淫之罪，丧真叛道，永去玄籍，三尸者，上尸名曰彭踞，居於百会，使人妄生无明，中尸彭踬，居於丹田，使人贪嗜虚荣，下尸彭蹻，居於涌泉，使人离道叛真，此之三尸，皆能通人之心，知人之念，每逢庚申则奏过於天，诸法师，凡行法者，皆须斩灭三尸，存留正心，勿令道心动摇。

一.诸法师，凡行法者，切忌妄收法金，既录名於太玄，以天禄为廪俸，为善记功，作恶书过，依汝功过之格，应於天境，进位证仙，上朝金阙，验於尘寰，即有八邪咸灭，毒障荡除之功，六洞大魔不能为害，若取法金，惟按斋醮之仪，依律取之，或用置经造像，或用奉养父母，如遇贫苦，勿取法金，决无贪嗜之心，犯者铁棒五千，名去青书，死入酆都寒溟地狱。

高上玄元领仙朝元上卿 皇甫羽注：九天有功过之格，玄编黑字，丹函青简，秘於上清，神霄帝君掌之，又曰太上洞明之符，洞明无阙，法师依其进秩，并受箓之事，金阙即九天金阙，位列仙班，而朝玉皇，以受天符，八邪者，八方魔王也，应於人身为八邪之害，宜拔除之，存善积德，有功於世，自有万神护卫，毒障荡除，《洞虚》曰：一切众生，如以慈悲故，发慈悲心，愿以诸行，救拔万苦，施功布德，或以隐行，或以阳功，念善持心，发大慈愿，德照七玄，克制百魔，既愿下化众生，乃鬼神敬之，天仙护之，龙虎守之，万神礼之，魂神坚固，遂得安宁。

一.诸法师，凡行法者，勿禳不正之醮，助恶抑善，祸及众生，六洞魔王监之，必有天谴，犯者横死，削秩夺位，死入酆都大铁围山。

高上玄元领仙朝元上卿 皇甫羽注：设醮行法，上达太玄，醮恶则太玄降怒，离於正道，必有恶果，六洞魔王常察诸法师功过，以奏上天，《灵律》曰：凡行太玄之法，为魔王妒，如横剑於项上。亦为此理，此非魔王之善，实魔王欲诸法师立遭横死，而免太玄之令。

一.诸法师，凡行法者，切忌尸解入仙，鬼仙者，不勘造化，或服铅汞之药，罔炼金丹，或养阴晦之炁，致於阴神离窍，质重形浊，飞举六虚，非羽化之真灵，实幽冥之阴鬼，避於日光、雷声，不悟纯阳之道，落於下乘，纵有悲悔，神不存阳，魂又冥然，犯者魂入酆都，名去青书，沉沦亿劫，永难登玄。

高上玄元领仙朝元上卿 皇甫羽注：阴神者，学道之士，为魔所惑，逆运造化，而掀灵台，尸解骨骸，阴神离於窍矣，浊重而能飞举，难升清虚，不入洞天，日月星宿属乎真阳，日月应於人身，而为男女，无有尊卑，星宿应於人身，而为穴位，百会为诸阳之首，居於尊位，阴神属乎虚阴，阴惧於阳，然夜中阴冥炁行，阴神逢之，服炁而存，故阴神避於日，而不畏月、星宿，若於昼中能映璧月星宿之光，朗曜无碍，阴神亦惧。</textarea></pre>
  </div>

</div>

<div id="footer">
  
    <em>Last updated 2024-02-07 18:30:41.947033.</em>
  
</div>
</body>