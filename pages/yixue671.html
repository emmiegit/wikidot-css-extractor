<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>异学陆柒壹 若港梦华</title>
</head>
<body>
<div id="container">
  
  <div class="page">
    <h1 class="title">异学陆柒壹 若港梦华</h1>
    <p>
      Link to article: <a href="https://scp-wiki.wikidot.com/yixue671" target="_blank">异学陆柒壹 若港梦华</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>mz-outbox</code></pre>
        </li>
      
        <li>
          <pre><code>mz-innerbox</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>mz-poem</code></pre>
        </li>
      
        <li>
          <pre><code>yxh-img</code></pre>
        </li>
      
        <li>
          <pre><code>yxh-maxim</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]



[[div class=&#34;mz-outbox&#34;]]
[[div class=&#34;mz-innerbox&#34;]]

**号：**异学陆柒壹

**类：**魕

**经：**□□有倏山，鸠目人居焉。惟八风调和，或飘斜溦，清波永宁，通衢四海。

**传：**异学陆柒壹者，若港也，一作龙门府，不知焉在。先人探之，复考古籍，乃言：盖地处南海，为一仙岛。

[[collapsible show=&#34;◇ 《绝韦漫录·神异部·福地品》&#34; hide=&#34;◆ 《绝韦漫录·神异部·福地品》云：&#34;]]

[[div class=&#34;suojin&#34;]]
永乐年间，三山有渔民曰卓才，每捕必盈网，是故人皆欲同楫。而小人妒之，阴藏黄豆于舱牙，令舟枭性大起，冲冒风波，卓才奋樯橹亦难扼御，几没狂狼。是时，忽浮一黑鱼，长可卅尺，游引前路，船自随行。须臾文鳞群飞，侧媵来护；未几蝃蝀穿空，风雨霁散。俄而一壁劈出天际，怪石嶙峋，郁郁苍苍，山也。卓立其棹，讶然无措，不知身何处，惟泊之下。转顾周遭，似为古港。遥望楼台几许，皆绕藤萝。老兽伏梁，窥得旧日繁华。少顷，一缁衣童女自远来，躬礼万福。自名海若子，为黑鲛所化。又言如遇滔滔，可祈之唤之，必应声随救。卓欲言，鲛女旋跃涧流，复化玄影而去，徒扬珍珠几粒，缀于其迹。卓与舟民亦去，还于先地，纷传是事。故每逢水天色变，渔民咸呼：“若，若！”海波乃消，而达此方，时人谓之若港。若，顺也，亦神名。

此地风烟俱净，低浪伏岩，云树长青，奇花不谢，温奥爽朗，日影短促——确为舟民歇身之良所。是城也，十八省外汉民辟诸歧界，五洲羁旅往来焉。四海之船，或遇滔滔，或欲速行，则祈于上神，上神有感，乃得孚济，乃履歧镜，倏忽之际，共会于兹。一入则见倏山危峻，黛滴玉霖。独不得绕其后，以之甚远，而离港者亦出此地于瞬目也。舟去不知几里，恍然风云变换，天地改貌，星别分野，转越茫茫，竟几欲近航地。

非我族类亦得入之，然其中不敬三教者，辄引神怒。自青瓯湾向西南海行七里，甲必丹石矗焉，为巨舰状，其上帆、索、阁、炮、板俱存，细可见其纹；又有华袍人持兵四走，惶惑凝景。孰刻之？非为人造，实乃天成。尔时西夷佛郎机，铁棺叩南洋，刀枪刲万土，屠戮生民，贪暴无央。尝闻此地秘事，欲率军夺攘，作种人居。然其尚羽民之主耶火华，骄蹇矫虔，果不得入。阿喀鞮祢牙悉恩提蜚喀毒拿摩，夷狄之异学会也，数探无功，乃献一策，曰令手下华人愚其神以图欺世。于是遣汪氏谋之。其人斋戒三日，焚椒告意。以为礼至，乃棹大船，荡入若港外海。然身眚不自知，诈信怀慝，变咎随降：每行一尺，如沦浓沼，僵直愈难移；未几天光洒尽，却见人舟皆化顽岩，惟二三弃逃者苟且而出。故莫谓鬼神不察也。
[[/div]]
@@@@
[[/collapsible]]

@@@@

**录：**

[[collapsible show=&#34;◇ 與地节选&#34; hide=&#34;◆ 與地节选&#34;]]

**《若港志》云：**
[[div class=&#34;suojin&#34;]]
其地广约七百里，北极有一山如削，曰倏山曰泰屏山，高可百千仞，绝巘盖众峦，人不能上。上屹宝树琅玕，百鸟常歌舞，偶闻凤鸣；中壁多挂怪石仙洞，时掠金影，或云仙家灵兽出入之所；亦常有他乡迷途客，多经泉州、汕头、番禺、澎湖、姑米、旧港诸地曲径，于荒野入此方，自无路之路而下，忽至城中。山顶有棂星门，夜耀神光，光彻天地，遥望若明灯；夕宁之水中注焉，瀑布清近无形，惟梳细洸云影，夥颐恍惚及远，漠漠然观之如虚凝，玲玲然闻之似仙乐；亦见赤潮逆起，善察者以洋人千里镜遥望，辨之为鲤也，言不知其所何来，隐跃而上，欲过天扉，故斯户也人皆谓之龙门。涧水南灌，转鸣三山两岳，更见阳侯潆潆，吐纳林色，沛然百里。至于招旗双丘下，断作鼓禄河、华落河、普隆河，三派归海于五八里外。左支入东普湾，中支入鲛人湾，右支入青瓯湾，其地皆有诸坊起于旁。诸坊延及内陆大府，并为若港。

有五方府，在若港中。地履六亩，楼叠九雉，彩帜轩轩，重门幽邃，枝叶帘廊，玄妙可观。昔为仙人居，今葺作公衙也。

有天妃庙，在虎爷丘东台百七步。传嘉靖五年，樵人康氏，除岁见[[[wanderers:chun|姹女骑苍虎]]]经此，忽地涌清流，滥演为河，仙子乘舟去，不知所踪，水亦竭消。七年，府君始建祠焉，尔时二虎至，不扰生民，而栖于堂中，后人遂奉为神虎。

有度乌潭，在招旗丘青石碑东十五里，其广半里，色黑如夜，胶稠难取，取之可续灯，梦溪丈人所谓石油是也。然每盛于器，舀之必现残骨，不知何生，亦莫能为辨。或言此乃地狱恶骨，浊髓常流，以其久取不减，弗触及底，又多闻怪声起也。虽然，亦有无畏者取之䘠之藏之用之。

有夜哭泉，在呼月山弈灵亭侧，氿氿成池，夕涩如幽咽。夜亦见有白雾，貌若古人，博戏亭下。少顷，一人掷子于地，投池灭影。而民不可久旁立，不然，馀鬼则招人魂去，与之续弈，徒留生尸，平旦鸡鸣三声，俱化烟散。

有鹿儿溪，在新乡西三里迷途林中，起默泉，注夕宁之水。人欲汲之渡之，需拱手北向，禳解乃行。一日往返其上者，三涉当止，若四越，则必神隐。或谓林中仙遣其至他处，亦尝闻某某不敬者见于木邦。溪水可愈轻疾，故常有走兽来啜。如逢人言之物，或生人异人，问以私事，不可不应，然忌多言，切勿久谈，切勿告名。

有连理桃林，在招旗丘上。尔时，东宁残党南异会外三公费摩诘、致公堂恭玄分堂堂主乌先乘、和顺公司总厅长穆礼伯，携其旧属，拥异学之物，聚义焉。扬大旗乎建木之上，长拜其下，更效季汉三英，祝发誓天。至此南派合流，并作三垣大盟。然时移世易，今人鲜识嘉树，渐斫为柴，旧荒杂新绿，多生裂土之茅。

福地之广，颇有神异，不可尽言，馀见原志。
[[/div]]

[[/collapsible]]

@@@@

[[collapsible show=&#34;◇ 民物节选&#34; hide=&#34;◆ 民物节选&#34;]]

**《志》又云：**
[[div class=&#34;suojin&#34;]]
若港久无主，各地客居者，多有龃龉。有大人作，名曰罗肃秋。旧言其生乎珠崖，曾救一细鲤于黎人之市。逾数岁，其欲渡南洋，逢倭寇剪径，见缚于敌舰。是时赤蛟破水，现于长空。海寇虽多妖士，颇有怪力，然百戏尽出，亦不能留一痕。须臾龙舒其尾，毁艨艟，卷罗氏乃走。后降于若港，遗一鳞而去，不知所在。罗氏怀之，忽合于胸，生锐角大尾，貌如蛟人，而身鼓奇力，克明风雨之变。取其下则化归常人。日月其迈，时罗氏宅位若港，兴龙法而威奸宄，驱细作于岛外，解受迫者之难，民仰甚矣，旋戏呼为龙头老大，推为初代城主。及丧，与继任者龙鳞，后遂作世世相传。

今共掌于诸帮。其中巨甚者乃三垣盟、延福公司、九阳帮、乩龙派、玄罗宗，唤妙华五指，皆为清廷所不容。每有府君归西，众派则共举城主。城主外称大统制，内号赤鳞公。而城主之下，又设四持宝，为白扇士、金刀士、铜尺士、紫灯士，总管文武、裁算、纳祭之事。复有敲岚厅，诸帮之首及百行老把式于此议事。愈下则为吏，不足云尔。
[[/div]]
**《庸莱庵笔记》载：**
[[div class=&#34;suojin&#34;]]
于是陟山步歌，凭栏把酒，邀风谈趣，寓目漫眺：楼台轩宇，波涌及远；妖夫曳衒，游云缱绻。车马时驻，光华盈郁。市他邦之奇珍，易秘闻之诡物。坊肆蒸薰，交觞和凯；百舌同语，乡音不改。复远望云渡，帆轧静海千寻；群舟如箭，皆怀射利之心。乃转顾城郭，眩彩一清；杂添新绿，朴疎是生。左睥上工之庭，杏林橘井；右睨岿阳精舍，东篱疏影。至于河水别渠，洸哉沃田。阡陌圳垄，穰穰绵连。牛马走，星斗移，俄而谣歌尽，笼灯入城池。但见五色容容，勒盈台榭。身随变幻走马，喧然彻夜......
[[/div]]
@@@@
[[/collapsible]]

@@@@


[[collapsible show=&#34;◇ 沿革节选&#34; hide=&#34;◆ 沿革节选&#34;]]
[[div class=&#34;suojin&#34;]]
始皇帝三十七年，徐福出海，兹行或经焉。后人发旧城遗迹，得秦半两、鲁削切玉诸遗物，乃作斯言。

东汉初，穆氏赴乐浪。一日独步于岸，闻歌而往。见一青衣童女坐于石上。相与谈，无不中意。后携游，骑鲸翔越，览海外形胜。及归，不复见，穆氏怅惘竟日，作《鲛女赋》，言及该岛。

宋末，祚衰南土，水师行东海。北顾茫茫，须臾一岛拔地起，漠漠冥冥。众人疑之，不入。仙岛遂消散如雾。

嘉靖年，三山渔民卓才出海遇风波，鲛女海若子引其至焉。今其泊舟地，呼为鲛人湾。

万历初，海寇剽掠人口，欲贩至坤甸。是时罗肃秋救之，转厝若港。三十三年，民久安顺，大感其德，佥举为城主，乃立若港府。或劝之归附卫镇，罗不听，惟自立于沧海，朝贡乎明尔。

万历二十四年，有雾凝外海，声色妖变，人皆大骇，金刀士闻之，率队前迾。忽有一舟破出，泊于东普。其上下一紫衣人，自谓幻岛来使，欲邀为盟。幻岛者，隐世之国也，飘浮四海，藏于虚雾。时城主拒之，言此地乃华夏之土，虽远中原之外，未从教化，亦不敢生迁社之心。何况乎神威长翼，岂畏邪扰而避趣？必当永开门户，为海客之东道主。使者乃去。

永历三十七年，郑氏降清，城中削发而别者不足十一。

永历五十九年，康熙闻其事情，望招安，册绥海王。北异会太尉禄存捧诏来，城主不受，弃于海。帝怒，发佛兵三千为剿。不成，惟大戮阴通之民于岸，巍然成京观。城主忿恚甚，化赤龙吐火罗天，尽毁巡抚官邸。满人虽数重袭，不过烬飘十里，一时海波为之一宁。

永历一百零七年，有方士号曰萨鸦老，本师从南洋降头左道秘社，习得压胜恶咒邪法，然其生性滑暴，结社亦难容身。乃遁于兹，作诈妄之语，又以摄魂诡术怖嚇众民，民竟信从。于是开坛设教，广散邪说，大敛钱财，祸乱人心。未几，贪欲如蛇腹，恶食不满，竟越马称王，欲率其部攻五方府。嘻，妖法终难敌正道，赤魂讵能坏？城主携岿阳三友破其幻戏，共斩首于门，曝尸中市。馀波越岁乃止。

永历二三八年，北异会祭酒来，会一东洋客曰崖津鹤人，为日本阴阳寮之长。其言昔时东瀛逐鹿，北朝伪君窃祚，立蒐集院。其先祖尝侍于正帝。南朝灭，为避倾轧，其先祖乃藏皇室圣物于隐世之所。然久秘则惑，书文漫灭，惟存物语，散杂其间。今考诸言，盖在此岛。城主款之，遣亲兵随寻，果发一剑一玉一镜于仙人洞。是时，岿阳道长不丘子卧于内。见众至，乃敲石柱，化一柜与一匣。开物封，现宝光。柜藏三器，匣函传国玉玺。道长取之置于地，微哂不语，复阖目小憩。众人三躬而辞。祭酒与东洋客留数日，乃去。后闻八国乱华，清帝西狩。及归，暴虐之使聚京城。是时，二人与十一洋夷，修契订书，合流诸派，并作[[[wrong-proposal|守藏品基金会]]]，欲掌天下诡秘。三垣天盟亦借异学会之名入之，受命平若港及海外华人之异乱。

永历二四二年，孙逸仙与二三子自三藩来，意谋大事。复与城主密谈三日，后携万金欣然离去，随者如昙。明年，中国同盟会于东京成立，举孙氏为首。

民国一年，清命既革，乃废永历年号，改民国之称，并奉伯理玺天德为主。惜哉逆贼袁世凯，本贰于清，霎时黜孙氏拥兵自立，今谓司马昭之心，路人皆知也。由是百家之言纷起，此地亦遍传。功未讫。

民国十二年，香山澳太平绅士卓恩慈，卓才之后也，有子名凿山，为人和凯讷诚。有嗜血之妖温氏，本为其契弟，然深忌于兄长，偶获鲛人之力，竟弑父伤民，更兴风浪于若港。城主不察，背刺而亡，人不堪扰，栗栗终日。凿山不敌，幸为德国密修者齐柏林氏所救，得其授吐纳之法。不日神功就，乃以幻影之声，常人不可闻及之声波也，震抑鲛妖。尔时二者战于若港外岛，凿山劈分沧海如摩西，迫贼现身，以万拳销其形。然鲛人生机何盛，温氏残躯竟暴起啮凿山，坠于虚空。而妙法暂消，狂狼骤荡，卷妖人囚民之舟，没于乱流，不知所踪。后人永铭之，作大祠，尊封为“凿海”。其遗孀克里斯汀娜，怀遗腹子建书院于其生地九龙，九龙亦有门径达兹。而其友史飙特康卓奇承遗志，开武馆，聚天下能人异士，传[[[to-hear-an-emotion-from-a-note|音击妙法]]]，誓灭入邪鲛妖，世人遂称“殴鲨中心”。后凿山之子凿塞及长，创[[[sharkypedia-eoyemlau|游音流]]]武术新学，殴鲨之外，更有驱邪之大用。

&gt; 札：后世方知囚船之人非丧于波涛，乃因凿海力破时壁，成一隙间，众人由是坠异界，幸免于难，新立一村而居，即今香城也。然凿海犹未晓何在。

民国廿年四，蓝衣社欲害共党，颇生事端。时社员入一乐团唤“午间橡树”，伪饰艺人，以靡靡之音，引人驻足。然当街行刺不成，旋与斗法，祸及平民。金刀士疾赴焉，立捽双方投班房。是年，新任城主下令严禁公斗。

民国廿五年，日本国欲席卷中华如狼。乃兴邪法，流毒世界。亦图谋夺此港，作军舰泊地。于是阴遣负号部队，秘造妖物[[[huayi-bc02-y-3579|祸津日]]]，影占民魂。欲潜若港，以之夺舍众氓，化为魔兵。幸哉，修正花卉匠人傲霜居士曾艺万株安灵花，花开之时，可却七魄外引之邪。然受控之民如疫病周流，难以隔离。而其身则受妖物侵蚀，非斩下不可祓除。是时，西洋机神教有归化青帝之人，自[[[took-notes-in-lu-town|鲁镇]]]来，设蒸汽医馆，为残者续铁臂，为入魔者纳馀魂。时凿塞凿海门徒亦来相救。有此良辅，故若港未进退维谷也。惶惶三年，蛊乱乃平。

民国廿八年，有海狶如怀成人之智，转徙经兹。时多好事之徒，教以鲍雪微克之论。明年，[[[SCP-3932 |其竟立国]]]，法制共和，若港乃与之结为友邻。 

一九五零年，华夏弥兵。然天下三分，时人心亦各异，往来者噂沓背憎。于是城主改以西元纪年，废称为邦，号曰自由市，不尚左右二庭，不委身洋人，惟中立尔，弗愿汉民相隙。而基金会亦有不从议会之令者，言北异会乃赤匪朋党，昵比十九局。是故另立门户，推[http://scp-zh-tr.wikidot.com/three-enclosures-hub 三垣]为长，自谓正统中文部，孤绝守旧。时中共大拒外兵，基金会不得遣武力入，监督者因默许三垣其行。

一九六五年，[数据删除]
[[/div]]

[[/collapsible]]


**赞：**
@@      @@黄博士曰：兴亡惟苦，生民惟艰。流氓颓徙，白尽朱颜。或因岁凶灾起，避难他乡；或因身无所依，浮沉五方；或仅为过客，但寻一枝暂栖。却见大海苍茫，风云变幻。舟人奋橹，搏命于风雨，嗟叹天下滔滔，无处安身。是时有圣人作，为羁旅辟得一地，筑室避风雨，兴家鞠人民。但喜绵绵瓜瓞，民之初生。然创业何险，守成亦难。贪狼残暴，浊目藏影；人心相背，不可久安。

[[div class=&#34;suojin&#34;]]
夫若港者，先时闽粤之人所造也。其民或通商海国，或逃难下南洋，皆经于此。此地立于虚界，殊胜颇多，民居其中，如归故里。敬天仰祖，神明诞降福泽，蠲免于难。久营富足，安宁和穆。斯业既成，贤人辈出，乃惠通天下，守望相助。呜呼，所谓“龙蛇之蛰，凤凰之鸣”也是欤。

然时移世易，弹指百年，天下悄然换新颜。今朝他思涌泛，人心各远。其裂将延，得无纫乎？惟望莫自绝于汉。效新异会之流，虽谢芳华，化为文种，而饮新风，遍开枝叶，亦不忘旧根。是故摛卷以为桥，福地缀画，可交通天下，大庇海民。华人诚宜共荣也。


或有所感，作《望海潮》，词曰：
[[/div]]

[[div class=&#34;mz-poem&#34;]]

------

迁飞群鸟, 穿云翻啸, 龙门碧水茫茫
舟子击涛, 鲛人泣泪, 连珠漫越清扬
幽咽晚风翔, 旧月勾新梦, 羁旅他方
往昔深怀,  起作歌折, 续荣昌

五洲客舍通商, 市奇珍异宝, 万国琳琅
忽起烟波, 流云漫渰, 须臾散作风光
统领叩鳞章, 碑成威众界, 弥守辉煌
拓探堪为乐所, 海外汉人乡

------

[[/div]]
[[div class=&#34;yxh-img&#34;]]
[[/div]]
[[div class=&#34;yxh-maxim&#34;]]
格异 · 治学 · 融会
[[/div]]

[[/div]]
[[/div]]

@@@@
[[&gt;]]
__更新__：若想了解详细内容，请查阅文档[# FP-05C]。
[[/&gt;]]

[[include :scp-wiki-cn:theme:magazine
|yxh=true
]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:42.293606.</em>
  
</div>
</body>