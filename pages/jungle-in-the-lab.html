<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://ammongit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://ammongit.github.io/wikidot-css-extractor/static/style.css">

  <title>ป่าในแลป</title>
</head>
<body>
<div id="container">
  
  <div class="page">
    <h1 class="title">ป่าในแลป</h1>
    <p>
      Link to article: <a href="https://scp-wiki.wikidot.com/jungle-in-the-lab" target="_blank">ป่าในแลป</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

นักวิจัยหลายๆคนมักอิจฉาในหน้าที่การงานของผมก็เพราะห้องทำงานของผมมันร่มรื่นไปด้วยพืชพรรณอันน้อยใหญ่แทนที่จะเป็นห้องสี่เหลี่ยมธรรมดา ผมเองก็ภูมิใจในงานที่ผมทำ และอีกอย่างไม่ค่อยมีใครเข้ามาที่นี่นัก มันทำให้ผมมีเวลาศึกษาค้นคว้าเกี่ยวกับ SCPs พวกพืชเพิ่มเติมไปจากเดิม

ผมมีตัวอย่างที่ได้มาจาก SCP-300-TH เก็บไว้ในหลอดทดลอง จนถึงตอนนี้ผมก็ยังเป็นห่วงเธออยู่ถึงแม้จะได้ข่าวว่าเธอยังสบายดีอยู่ในป่านั่น และไม่ยอมที่จะกลับสถาบัน เธอดูโตขึ้นจากเดิม อันนี้คงต้องยอมรับว่าเธอไม่ใช่เด็กสาวที่ว่านอนสอนง่ายอีกแล้ว 

------

แล้ววันนี้ผมกลับมาที่ห้องทำงานและพบว่ามีเถาวัลย์และวัชพืชที่ไม่รู้จักเลื้อยอยู่เต็มกำแพงห้อง ทั้งโต๊ะ เก้าอี้ สิ่งของ เต็มไปหมดหยั่งกะป่าดงดิบเลยก็ว่าได้ มีพวกมันส่วนหนึ่งเลื้อยและเติบโตออกไปข้างนอกตอนที่ผมเปิดประตูเข้ามา พวกมันโตเร็วมากอย่างน่าตกใจ ทำให้นึกถึงความสามารถของ SCP-300-TH เลย ...เดี๋ยวน่ะ แย่แล้ว ขออย่าให้เป็นอย่างที่คิดเลย

ผมฝ่าป่าดงดิบเข้าไป โธ่เว้ย! อุส่าวางแผนวันหยุดอย่างดี แต่นี่คงต้องมาเป็นการทำความสะอาดห้องแทน ที่โต๊ะด้านในผมเจอหลอดแก้วจำนวนหนึ่งหล่นมาแตกบนพื้น ว่าแต่มันหล่นมาได้ไงฟ่ะ! แล้วผมก็เจอคำตอบ มันอยู่ตรงหน้าผมตรงโต๊ะทำงานตรงเอกสารนั่น รอยเท้าของ [[[SCP-222-TH-J]]]!

&#34;ไอ้ระยำ ไอ้เลว ไอ้หน้าแมว ไอ้หน้าเห็บ! เอ้ย!&#34; ผมตะโกนลั่นห้อง ก่อนที่สัญญาณเตือยภัยจะดังขึ้น

ดูเหมือนว่าตัวอย่างของ SCP-300-TH จะกระจายตัวออกไป พวกเขาต้องมองหาต้นตอ และสาวมาถึงห้องทำงานของผม ผมอาจถูกพักงาน ลดขั้น หรือแย่สุดก็ไล่ออก โอ้ ม่ายยยยย นี่มันวันแห่งหายนะ ผมต้องทำอะไรซักอย่างเช่นเอาตัวอย่างไปทำลายทิ้ง นะ..นั่นเป็นความคิดที่ไม่เลว ผมได้กวาดตัวอย่างลงในห่อผ้าสีเทาแล้วมัดมันไว้แล้วรีบออกจากห้องนี้

&#34;ซวยล่ะ&#34; ผมพูดออกมาเมื่อเปิดมาเจอกับเจ้าหน้าที่ฟิลอสซาฟิคอยู่หน้าประตู

&#34;มีคนแจ้งว่ามีสิ่งผิดปกติออกมาจากห้องนี้&#34;

&#34;อา โทษทีน่ะ ผมต้องรีบไปจัดงานเรื่องก่อน&#34;

&#34;คงไม่ใช่เรื่องนี้หรอกน่ะ&#34;

&#34;เรื่องอะไรเหรอ&#34; ผมพยายามทำใจดีสู้เสือ

จนท.ฟิคได้เอาตัวเองขวางประตูเอาไว้ หน้าบึ้งตึงมองมาที่ผม

&#34;ผมไม่ได้โง่น่ะคุณแกมม่า มีที่เดียวที่ทำให้ศูนย์กลายสภาพเป็นป่าได้ นั่นก็คือที่นี่ ซึ่งมันเป็นห้องของคุณ&#34; จนท.ฟิคได้ยื่นหน้าเข้ามาใกล้หน้าของผม &#34;คุณพยายามซ่อมบางอย่างจากผม อย่าให้ผมต้องค้นตัวเลย&#34;

ในตอนนี้ผมหมดหนทางเลือกแล้ว เขาต้องจับได้ไม่ว่าผมจะทำยังไง ถ้าผมบอก เขาก็จะบอกหัวหน้าถึงความผิดพลาดของผม ไม่สิ ผมไม่ได้ทำอะไรซะหน่อย

&#34;ไม่ใช่ความผิดผมน่ะ ไอ้แมวนั่นเข้ามาป่วนในห้องผม&#34; ผมทำทีเป็นโวยวายเพื่อดูท่าที บางทีเขาอาจหันไปสนใจแมวเกรียนนั่นก็ได้

&#34;นั่นไม่ใช่ปัญหา แต่ที่เป็นปัญหาคือคุณเก็บตัวอย่างของ SCPs เอาไว้ในห้องที่ไม่มีระบบรักษาความปลอดภัยทั้งๆที่รู้ว่ามันอันตราย หวังว่าคุณจะมีคำแก้ตัวสำหรับเรื่องนี้น่ะ ที่ผมมาก็มีเท่านี้ มาบอกไว้ก่อนให้คุณทำใจสำหรับการตัดสิน หวังว่าคุณคงไม่ถูกย้ายไปที่อื่น อ้อแล้วก็ ห้องสวยดีน่ะ เหมือนอยู่ในป่าดงดิบเลยว่ะ&#34;

ถึงตอนนี้จนท.ฟิคจะจากไปแล้วแต่ใบหน้าของผมก็เย็นราวกับน้ำแข็ง เหมือนโลกที่ผมรู้จักได้หายไปต่อหน้าต่อตา ผมต้องทำอะไรซักอย่าง ผมออกจากห้องเดินไปตามทางดูว่ามันไปโตไกลถึงไหนแล้ว ผมอาจคิดวิธีกำจัดเถาวัลย์พวกนี้ และดีที่มันไม่เป็นอันตรายกับใคร ผมมาที่หน้าต่างเปิดออกและชะโงกออกไปดู ดูเหมือนนอกอาคารจะไม่มีพวกนี้ แต่เมื่อผมเปิดพวกมันก็เลื้อยออกไป

&#34;ไม่ๆๆ&#34;

ผมปิดหน้าต่างทับไม่ให้มันออกไปข้่างนอก ผมเห็นบางอย่างเถาวัลย์ที่อยู่ข้างนอกแห้งตายเมื่อผมใช้หน้าต่างหนีบตัดมันเหมือนถูกตัดขาดจากแหล่งอาหาร มันทำให้ผมนึกวิธีได้ ผมรีบกลับไปที่ห้องทำงานเข้าไปตรงจุดที่ตัวอย่างตกลงพื้น มันไม่เหมือนเดิมแล้วตรงนั้นกลายเป็นรากขนาดใหญ่เท่าแขนผมฝังอยู่ใต้พื้นกระเบื้อง คงต้องหาขวานหรืออะไรมาตัดมันให้ขาด ผมรื้อโต๊ะเจอคัดเตอร์ ไม่แน่ใจว่าจะตัดเจ้านี่ได้ แต่ไม่ลองก็ไม่รู้

ตอนที่ผมพยายามตัดรากก็มีคนเข้ามาในห้อง ผมพึ่งเห็นก็ตอนที่เขาเข้ามาเกือบถึงผมแล้ว ผมรู้จักเขา เขาเป็นจนท.รปภ.ที่ประจำอยู่แล้วนี้

&#34;ขอโทษที่รบกวนน่ะ แต่ผมเห็นมีอะไรเคลื่อนไหวอยู่ในนี้ เลยมาตรวจ&#34;

&#34;ผมกำลังตัดรากนี่อยู่น่ะ

&#34;มันใหญ่เกินกว่าจะใช้คัดเตอร์น่ะครับ&#34;

&#34;คุณมีมีดที่ดีกว่านี้ไหมล่ะ&#34;

&#34;ไม่ แต่ผมมีปืน&#34; เขาชูปืนขึ้นมา

รปภ.ได้ยิงไปที่รากหลายนัดจนมันเกือบจะขาดออกเหลือแค่ตรงกลาง ผมใช้คัดเตอร์ตัดแล้วน้ำสีเขียวๆก็พุ่งใส่หน้าผม ผมคิดว่าผมทำถูกแต่อาจเห็นผลช้าหน่อย ผมกับรปภ.เดินออกมาจากดงเห็นเถาวัลย์ค่อยๆเหี่ยวเฉาแห้งตาย

&#34;คงต้องทำความสะอาดอีกเยอะ&#34; ผมเช็ดน้ำที่เหม็นเขียวบนหน้า

&#34;แล้วคุณจะเอาไงต่อกับเรื่องนี้&#34;

&#34;เตรียมรับผลกรรมของตัวเอง&#34;

------

&#34;คุณแกมม่า คุณได้ละเมิดกฏความปลอดภัยมาตรา 62-2 คุณไม่เห็นถึงความสำคัญของความปลอดภัยต่อทรัพสินของสถาบัน แถมยังเก็บตัวอย่างอันตรายเอาไว้โดยไม่มีการป้องกัน โชคยังดีที่สิ่งนั้นไม่เป็นอันตาย แต่มันก็ทำให้การวิจัยอื่นๆต้องหยุดชะงัก เสียเวลา มันแย่มากๆ&#34;

&#34;ครับ ผมเข้าใจ&#34; ผมไม่มีอะไรจะพูดอีกแล้ว คิดว่าคงโดนไล่ออก

&#34;มีคนยื่นคำร้องให้ย้ายคุณไปอยู่ที่อื่น ...แต่ผมเห็นว่าคุณมีความรับผิดชอบต่อสิ่งที่เกิดขึ้น ฉะนั้นคุณจะยังไม่โดนย้าย แต่คุณจะถูกจำกัดระดับการเข้าถึงตัวอย่างพวกนี้ และ SCP-300-TH ด้วย&#34; &#34;การวิจัยและทดสอบเกี่ยวกับ SCPs ที่เป็นพืช ดร.เคน จะเป็นคนควบคุมต่อจากนี้ไป&#34;

ซึ่งนั่นหมายความว่าพวกเขาให้ผมยกเลิกการวิจัยทั้งหมดของผม นั่นมันแย่มากๆแย่สุดๆ

&#34;นั่นงานของผมทั้งชีวิตเลยน่ะครับ&#34;

&#34;ใช่ แต่ไม่ได้หมายความว่าคุณจะทำวิจัยวัตถุประเภทอื่นไม่ได้ เพื่อไม่ให้เกิดเหตุการณ์ซ้ำรอย งานวิจัยของคุณจะถูกตรวจสอบเข้มงวดกว่าเดิม และถ้าเป็นอันตรายมันจะถูกเก็บไว้ที่ระดับ 4 ซึ่งแน่นอนว่าคุณจะเข้าถึงมันไม่ได้อีก&#34; &#34;จบการสนทนา&#34;

ผมเดินกลับมาที่ห้องเหมือนวิญญาณหลุดออกไปครึ่งร่าง มีคนเข้ามาในห้องผมเอาตัวอย่างกับงานวิจัยของผมออกไป จะเหลือไว้ก็แค่ตัวอย่างที่ตายแล้วของ SCP-300-TH ไว้ให้ดูต่างหน้า ผมหยิบรากเถาวัลย์ที่ดูดีที่สุดใส่ในหลอดแก้วเพื่อเป็นการระลึกถึง SCP-300-TH ที่ผมอาจจะไม่มีวันได้เจอเธออีกต่อไป

ผมยิ้มเล็กน้อยเมื่อมองสิ่งนั้น ก่อนจะเอนตัวพิงเก้าอี้อยู่ในท่าที่สบายที่สุด แล้วปล่อยความคิดตัวเองให้ลอยออกไป</textarea></pre>
  </div>

</div>

<div id="footer">
  
    <em>Last updated 2022-05-18 16:02:08.874129.</em>
  
</div>
</body>