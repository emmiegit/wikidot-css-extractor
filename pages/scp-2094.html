<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-2094</title>
</head>
<body>
<div id="container">
  
  <div class="page">
    <h1 class="title">SCP-2094</h1>
    <p>
      Link to article: <a href="https://scp-wiki.wikidot.com/scp-2094" target="_blank">SCP-2094</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/credit:start" target="_blank"><code>credit:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/credit:end" target="_blank"><code>credit:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include credit:start]]
**Articolo:** [http://www.scpwiki.com/scp-2094 SCP-2094 - Motormouth]
**Autore:** [[*user PeppersGhost]]
**Traduzione:** [[*user TheBoxOfFun]]

[[include credit:end]]

**Elemento #:** SCP-2094

**Classe dell’Oggetto:** Euclid

**Procedure Speciali di Contenimento:** SCP-2094 è contenuto in una camera residenziale di media sicurezza nel Sito Biologico-59. Le comodità e i lussi standard pre-approvati dalla Classe PG possono essere concessi su base controllata come incentivo per promuovere la cooperazione nelle interviste e gli esperimenti.

Attualmente. la Dott. ssa Anniston (ES#59-390-258) è responsabile del mantenimento psicotropico della salute emotiva di SCP-2094. Qualsiasi richiesta di accedere o alterare l&#39;attuale regime farmacologico di SCP-2094 deve essere presentata a lei in triplice copia per essere valutata.

**Descrizione:** SCP-2094 è un maschio umano di origine Europea di 38 anni in data del 10/04/14. Sulla parte superiore del corpo di SCP-2094 sono presenti diversi tatuaggi raffiguranti comuni motivi circensi. SCP-2094 comunica in inglese americano, in particolare il dialetto inglese di New York City. SCP-2094 possiede un&#39;eccezionale destrezza manuale (non anomala), in particolar modo nella giocoleria.

SCP-2094 è oggetto di un&#39;anomalia spaziale che ha origine nella sua cavità orale. La mascella inferiore e i muscoli facciali di SCP-2094 possono essere tirati e allungati fino a 2 metri in qualsiasi direzione senza provocare alcun dolore o lesione considerevole. Inoltre, SCP-2094 è in grado di reindirizzare qualsiasi materia fisica che entra nella sua bocca in un organo extradimensionale composto da un tessuto intestinale anomalamente elastico.

Sembra non esserci un limite alla quantità di materia che SCP-2094 può conservare all&#39;interno di questo spazio. Il peso degli oggetti trasportati all&#39;interno di questa tasca non ha alcun effetto sul peso complessivo di SCP-2094, e non causa disagio a SCP-2094 né compromette la sua mobilità. SCP-2094 si riferisce a questo spazio come al suo &#34;secondo stomaco&#34;; tuttavia, la ricerca indica che non ha alcuno scopo biologico effettivo.

SCP-2094 è stato recuperato in un campo aperto vicino a Kamifurano, in Giappone, insieme a un assortimento di artefatti non anomali relativi al GdI-233 ([[[herman-fuller-hub|Il Circo Destabilizzante di Herman Fuller]]]). SCP-2094 è stato scoperto legato con catene e chiuso all&#39;interno di un grande baule antico con le parole &#34;PER ESSE&#34; scritte sul pannello superiore in vernice rossa.


**Oggetti Personali Recuperati:**

Durante il contenimento preliminare sono stati rimossi i seguenti oggetti dallo spazio intestinale di SCP-2094.

* Mazze da giocoliere in legno di vari colori
* Un accendino in metallo e diversi pacchetti di sigari
* Una fisarmonica a 120 bassi
* Una valigia contenente due set di vestiti puliti, uno spazzolino da denti e un kit da rasatura
* Una Maserati 3500 coupé del 1962 perfettamente funzionante con lievi modifiche interne e meccaniche
* Un sacchetto di iuta contenente una serie di vecchi giocattoli a molla
* Un mitra funzionante con relative munizioni, datato al 1959
* Una torcia sputafuoco
* Un baule di plastica contenente 45 bottiglie di cherosene


**Intervista Selezionata #1:**

&gt; **Intervistatore:** Dr. O&#39;Sullivan 
&gt; 
&gt; **Intervistato:** SCP-2094
&gt; 
&gt; **Note:** Intervista condotta il 24/02/06, il giorno dopo che SCP-2094 è entrato in contenimento.
&gt; 
&gt; 
&gt; **&lt;Inizio log&gt;**
&gt; 
&gt; **SCP-2094:** (//Mentre il Dr. O&#39;Sullivan entra nella sala delle interviste//) Congratulazioni signore! Sembra che si sia aggiudicato un posto in prima fila per lo spettacolo dei destabilizzati! Buon per te! La stanza è un po&#39; troppo pulita per i miei gusti, ma è l&#39;artista che fa il palcoscenico. O almeno così diceva il vecchio Gourdi. (//Batte le nocche sul divisorio della stanza delle interviste//) Ma dottore! Non ci siamo neppure presentati e lei già mette dei muri tra di noi! Questo non è un buon inizio per il nostro rapporto. 
&gt; 
&gt; **Dr. O&#39;Sullivan:** Buon pomeriggio, SCP-2094. Sono il Dotttor O&#39;Sullivan. E–
&gt; 
&gt; **SCP-2094:** (//Fingendo un accento irlandese//) Oh, Sullivan, hai detto? In fede e begorrah[[footnote]]**NtD:** Per evitare di perdere completamente di significato e mostrare la parte irlandese del personaggio, il traduttore ha optato nel lasciare “Begorrah” così com’è.[[/footnote]]! Sarò un solista di Shamrock! Anch&#39;io sono un po&#39; irlandese, dalla parte di mia madre!
&gt; 
&gt; **Dr. O&#39;Sullivan:** E condurrò l’intervista di oggi pomeriggio. 
&gt; 
&gt; **SCP-2094:** (//Voce normale//) Un&#39;intervista ha detto? Caspita, non mi hanno mai intervistato prima d&#39;ora! Oh, sembra divertente! Significa che sono famoso? È questo il manicomio dove finiscono tutte le superstar? Ehi, per caso c&#39;è anche Andy Kaufman nascosto da qualche parte?
&gt; 
&gt; **Dr. O&#39;Sullivan:** Non ho la libertà di discutere sulla natura di questa struttura.
&gt; 
&gt; **SCP-2094:** Oh, andiamo. È ovvio cos&#39;è questo posto. Non siete stati particolarmente discreti in merito. Le guardie armate, le celle rinforzate, l&#39;osservazione costante, la delicata barriera di cristallo che mi impedisce di accarezzare quel vostro //bellissimo// viso. (//SCP-2094 fa scorrere delicatamente il dorso della sua mano lungo la barriera di vetro rinforzato dell&#39;intervista.//) Dov&#39;ero rimasto? Oh, giusto. Qualsiasi vecchio bacucco potrebbe capire che tipo di posto è questo. Siamo ovviamente alla Knott&#39;s Berry Farm! Quando affronterete mai la realtà? Non sarete mai bravi come Disneyland, mai, non importa quanti fiocchi di neve speciali come me cercherete di reclutare!
&gt; 
&gt; **Dr. O&#39;Sullivan:** Sembra che lei sia di buon umore. Perché non mi parla del Circo Destabilizzante?
&gt; 
&gt; **SCP-2094:** Oh, è un posto grandioso. Un posto fantastico. Persone adorabili. Dovrebbe andarci qualche volta. Porti la famiglia. Passateci una giornata.
&gt; 
&gt; **Dr. O&#39;Sullivan:** Mi piacerebbe molto vederlo di persona. Come posso trovarlo?
&gt; 
&gt; **SCP-2094:** Dottore, dottore, dottore! Tu non trovi il circo– il circo trova te! Vede, lei arranca per tutta la sua vita trascinandosi nel fango di una esistenza così banale, mentre annega nei trucioli di matita e soffoca nei fumi sterili del suo piccolo ufficio ordinato, finché un giorno si rende conto che il sapore stantio della carta e della politica nella sua anima è diventato così opprimente che nemmeno il più rigoroso dei fluoruri riesce a lavarlo via. Poi, proprio quando cominci a sentire che non c&#39;è più niente su questo pianeta malandato che possa rendere la vita degna di essere vissuta, è //allora// che comincerà a vedere i palloncini, le luci, i clown... tutto questo per ricordarle che c&#39;è ancora un po&#39; di magia nel mondo. Sì, immagino che sia così che //lei// cercherebbe il circo, Monsieur Sullivan. 
&gt; 
&gt; **Dr. O&#39;Sullivan:** Conosce per caso un individuo al circo con una faccia sottosopra?
&gt; 
&gt; **SCP-2094:** Ah, quindi sa di Manny! Aspetta. Ma che cosa sto dicendo? Ma è //ovvio// che conosce Manny! Probabilmente sa tutto su di lui, dalla sua adorata infanzia al suo numero di scarpe. È un tipo molto memorabile. Un tipo che sa stare in piedi. Molto bravo con i bambini. Esecutore eccellente. Leader diligente. Attento ai dettagli. Specifico nei compiti. Efficienza sinergica. Frutto a portata di mano. Leva di credito vitale. Si senta libero di fermarmi quando vuole Sully.
&gt; 
&gt; **Dr. O&#39;Sullivan:** Che ruolo ha nel circo?
&gt; 
&gt; **SCP-2094:** Ophelia, occasionalmente– e io piango //sempre//. Ma di solito è fuori a fare le sue cose. È un uomo con la faccia sottosopra molto impegnato. Fa un sacco di... cose... importanti, cose da uomo con la faccia sottosopra.
&gt; 
&gt; **Dr. O&#39;Sullivan:** Sembra essere una persona interessante. Dove lo ha conosciuto?
&gt; 
&gt; **SCP-2094:** No, non credo lei lo voglia sentire. Non preferirebbe sentire invece la mia imitazione di Jane Fonda? &#34;//Pygar! Perché l&#39;hai salvata, dopo tutte le cose terribili che ti ha fatto?&#34;// Ecco, questa era piuttosto buona, vero? Posso farne anche una discreta di Audrey Hepburn, e anche quella di Hellen Keller non è male. 
&gt; 
&gt; **Dr. O&#39;Sullivan:** La prego, non abbia paura di condividere le sue esperienze al circo. Capisco che molti dei membri sono stati rapiti e abusati sin da piccoli, ma ora è molto lontano dai suoi rapitori. Qui non possono farle del male.
&gt; 
&gt; **SCP-2094:** Rapito? Abusato? Con chi ha parlato? Ascolta, se sono stato poco cooperativo con lei, non è perché sono traumatizzato. Può toglierselo dalla testa. È perché non sono il tipo da vendere la mia famiglia del circo ai camici bianchi. Conosco il vostro gioco, Esse. Vuole fare l&#39;amicone con me e spremermi fino all&#39;ultimo centesimo. Bene, di&#39; ai suoi ragazzi di scrivere questo sui loro appunti: sono queste le persone a cui date la caccia? Questi uomini e queste donne a cui date la caccia come a dei criminali? Sono &#34;santi&#34;. Mi sente? Sono //brava gente//! Non sono stato rapito, idiota. Sono scappato e mi hanno accolto a braccia aperte! 
&gt; 
&gt; **Dr. O&#39;Sullivan:** Mi dispiace, non intendevo insultare la sua famiglia. 
&gt; 
&gt; **SCP-2094:** Che cos&#39;è? Una leggera parvenza di sensibilità? Ho cominciato a insinuarmi nel suo cuore freddo e incrostato dottore?
&gt; 
&gt; **Dr. O&#39;Sullivan:** Mi dica, perchè è scappato?
&gt; 
&gt; **SCP-2094:** Ed ecco che è partito. Quindi stiamo giocando al gioco delle origini ora, eh? Va bene, accetto. Avevo otto anni. Mio padre era partito molto prima che io nascessi, quindi vivevo a casa con la cara vecchia mamma. Una vera e propria bellezza di donna, mia madre. Viveva una vita incantevole, seduta sul suo trono di mamma e beveva la sua speciale acqua di mamma fino a che i suoi occhi non le rotolavano indietro nella testa. Non mi ha mai picchiato o altro, ma mi odiava. Dio, coe mi odiava. E il sentimento era reciproco. A volte portavo a casa un sacco di creature del bosco solo per farla arrabbiare. Eh. Andavo da lei tutto innocente, sorridevo con uno di quegli adorabili sorrisi da bambino di otto anni... e poi le sputavo in grembo un paio di dozzine di topi.
&gt; 
&gt; **Dr. O&#39;Sullivan:** Quindi lei era a conoscenza delle tue proprietà anomale?
&gt; 
&gt; **SCP-2094:** Cosa, intendi questo? (//SCP-2094 prende il suo labbro inferiore, lo estende fino alla lunghezza del braccio, e lo fa scattare di nuovo al suo posto.//) Sì, l&#39;ha notato. C&#39;è una buona ragione per cui non mi ha mai allattato al seno. E poiché ero una cosa così strana, mi teneva rintanato in casa praticamente tutto il tempo. Immagino fosse preoccupata che potessi mangiare qualcuno. Però non mi è mai venuto in mente di uscire e andare per il mondo da solo. All&#39;epoca ero un bambino piuttosto timido, che lo si creda o no. Ma poi una notte– cioè, aspetta. Ci torno tra un secondo. Ha mai visto Peter Pan? Quello animato.
&gt; 
&gt; **Dr. O&#39;Sullivan:** L’ho visto.
&gt; 
&gt; **SCP-2094:** Ok, perfetto. Dov&#39;ero rimasto? Ah, sì. Ma poi una notte, quando mia madre dormiva, //lui// entrò in camera mia. Si presentò alla mia finestra, stagliandosi contro le stelle, proprio come Peter Pan. Mi disse che i mostri non meritano di essere rinchiusi in delle scatole per tutta la vita. Mi disse che il loro posto era fuori nel mondo, condividendo i loro doni, facendo ridere e urlare e vomitare la gente. Mi disse di un posto dove sarei stato amato da centinaia di persone, dove sarei diventato una star, dove avrei avuto una vera famiglia. Così presi la sua mano. La cara mamma era troppo ubriaca per accorgersi che stavamo uscendo dalla porta d&#39;ingresso. E questo, caro Sully, è come sono scappato per unirmi al circo. La decisione migliore della mia vita.
&gt; 
&gt; **Dr. O&#39;Sullivan:** Ricevere la visita di un estraneo nel cuore della notte non l&#39;ha allarmato da bambino?
&gt; 
&gt; **SCP-2094:** Beh, la sua faccia era sottosopra, quindi suppongo che //sarei// dovuto essere un po&#39; spaventato, ma in quel momento ero solo eccitato dall&#39;incontrare qualcuno che era molto più strano di me.
&gt; 
&gt; **Dr. O&#39;Sullivan:** E non è stato maltrattao dal circo?
&gt; 
&gt; **SCP-2094:** Glielo dico subito, la vita del circo non è per tutti, ma ehi, Manny e la banda hanno fatto del loro meglio. Ci hanno messo il pane nelle bocche e i cuscini sotto le teste. Ogni tanto me le hanno suonate, ma quale bambino non le prende? Fa parte della crescita. Mi hanno messo in riga e mi hanno fatto diventare uomo velocemente. La gente del circo mi amava come se fossi uno di loro. Non mi hanno mai fatto sentire come se essere uno strano fosse qualcosa da nascondere o di cui vergognarsi. Quando si fa parte di una famiglia del circo, ci si prende cura l&#39;uno dell&#39;altro. Non ci si gira e non si svende la propria famiglia alla Fondazione Esse C. P.!
&gt; 
&gt; **Dr. O&#39;Sullivan:** Quando il team di recupero l&#39;ha scoperta, era chiuso in un baule. L&#39;hanno lasciata perché noi la trovassimo. Mi puoi dire il perché di ciò?
&gt; 
&gt; **SCP-2094:** (//Silenzio//)
&gt; 
&gt; **Dr. O&#39;Sullivan:** Ci sono stati problemi tra lei e la sua famiglia?
&gt; 
&gt; **SCP-2094:** Eh! Non le piacerebbe saperlo? Scusa, Sully, ma credo di aver parlato abbastanza. Non otterrà nient&#39;altro da me. Né ora, né mai.
&gt; 
&gt; **Dr. O&#39;Sullivan:** Va benissimo. Grazie per il suo tempo SCP-2094.
&gt; 
&gt; **SCP-2094:** Ehi, non c&#39;è di che! Qualsiasi cosa per il mio fan numero uno.
&gt; 
&gt; **&lt;Fine log&gt;**


 
**Intervista Selezionata #2:**

&gt; **Intervistatore:** Dr. O&#39;Sullivan 
&gt; 
&gt; **Intervistato:** SCP-2094
&gt; 
&gt; **Note:** Intervista condotta otto mesi dopo che SCP-2094 è entrato in contenimento.
&gt; 
&gt; 
&gt; **&lt;Inizio log&gt;**
&gt; 
&gt; //SCP-2094 viene condotto nella camera delle interviste.//
&gt; 
&gt; **SCP-2094:** Per le pietre di blarney! È di nuovo il vecchio Doc Sullivan! Come sta doc? Perché io sono stato //benissimo!//
&gt; 
&gt; **Dr. O&#39;Sullivan:** Veramente?
&gt; 
&gt; **SCP-2094:** Ma certo che no, cretino! Questo posto è uno schifo totale! E comunque, che razza di hotel gestite voi? Sapevo che avrei dovuto prenotare all&#39;Hilton. 
&gt; 
&gt; **Dr. O&#39;Sullivan:** Mi spiace sentire ciò. Potrebbe volerci un po&#39; di tempo per abituarsi alla vita nel Sito Biologico-59. C&#39;è qualcosa in particolare al quale sta avendo problemi nell&#39;adattarsi?
&gt; 
&gt; **SCP-2094:** Beh, dato che l&#39;ha chiesto, il cibo sa di guano di elefante, il letto è duro come una roccia, e la lucina rossa della telecamera mi tiene sveglio la notte. E vi ucciderebbe davvero rifornire i bagni con carta a due strati? Seriamente, ho dormito in prigioni che erano più accoglienti di questo posto. 
&gt; 
&gt; **Dr. O&#39;Sullivan:** Sa SCP-2094, se potesse fornirmi qualche informazione aggiuntiva sul circo, potrei presentare una richiesta formale per migliorare-
&gt; 
&gt; **SCP-2094:** Oh, non di nuovo! Non dirò una singola parola, mi ha sentito?
&gt; 
&gt; **Dr. O&#39;Sullivan:** Non deve dirci nulla che possa compromettere la sicurezza della sua famiglia. Non siamo necessariamente alla ricerca di informazioni sensibili. Mi parli solo del circo. Degli spettacoli che ha fatto, degli amici che si è fatto. Andrà bene qualsiasi cosa. 
&gt; 
&gt; **SCP-2094:** Mh. Qualsiasi cosa, eh?
&gt; 
&gt; **Dr. O&#39;Sullivan:** Nei limiti ragionevoli, sì. 
&gt; 
&gt; **SCP-2094:** E voi mi darete delle cianfrusaglie se vi filerò dei semplici filati?
&gt; 
&gt; **Dr. O&#39;Sullivan:** Sì, si potrebbe fare.
&gt; 
&gt; **SCP-2094:** Un letto più comodo? Cibo migliore? DVD?
&gt; 
&gt; **Dr. O&#39;Sullivan:** Sembrano richieste ragionevoli.
&gt; 
&gt; **SCP-2094:** Anche riviste per adulti?
&gt; 
&gt; **Dr. O&#39;Sullivan:** Uh … Vedrò quello che posso fare.
&gt; 
&gt; //SCP-2094 fa le spallucce.//
&gt; 
&gt; **SCP-2094:** Sa una cosa? Va bene. Perché no? Non vedevo l&#39;ora di parlare con qualcuno in ogni caso. Da dove dovrei cominciare?
&gt; 
&gt; **Dr. O&#39;Sullivan:** Penso–
&gt; 
&gt; **SCP-2094:** (//Interrompendo//) Non importa, lo so. Ok, allora immagina: erba verde e rigogliosa. Ampio spazio aperto. Un cielo azzurro in alto. Immagina il giorno più perfetto possibile– si potrebbe dire anormalmente perfetto. Tutte le nostre giornate sono così. Mai una nuvola di pioggia in vista. Ora immagina tende a strisce di caramelle, e musicisti in abiti dai colori sgargianti, e animali a palloncino che saltellano nell&#39;aria sopra di voi, e clown che riescono davvero a essere divertenti. Immagina, se volete, il più bel circo che abbiate mai sognato, e poi dimenticatelo, perché non è niente in confronto a quello di Herman Fuller.
&gt; 
&gt; Naturalmente, non è sempre quello che chiamereste &#34;pronto per il pubblico&#34;. Le cose possono diventare un po&#39;, ehm, caotiche a volte. Va bene, rivelazione completa: è un manicomio il più delle volte, ma perbacco, quando i normali cominciano ad arrivare, non c&#39;è un capello fuori posto. Potete ringraziare [[[icky-the-magic-clown|la nostra Direttrice di Circo]]] per questo. Lei è fenomenale, sia in termini di abilità di comando che di bottino. Salve infermiera! Purtoppo lei non c&#39;era quando sono arrivato. L&#39;aspetto generale del circo non è cambiato molto dall&#39;inizio del secolo; le persone, invece, sono cambiate parecchio, come sono solite fare.
&gt; 
&gt; Prenda me, per esempio. Credo di aver accennato prima che non sono sempre stato l&#39;affascinante ritratto di fiducia che sono oggi. All&#39;inizio ero un ragazzino dai piedi teneri, appena andato via di casa, sopraffatto dallo strano e meraviglioso mondo in cui era stato travolto. Per lo più me ne stavo in piedi a fissare con stupore tutto ciò che mi circondava. Non parlavo mai veramente o niente. Ero un ragazzino dagli occhi spalancati, e adorabile, da quanto ho sentito, quindi //ovviamente// mi hanno dato un lavoro come auto da clown umana. Voglio dire, davvero, cos&#39;altro potevano fare se non mandarmi sul palco con qualche dozzina di clown che aspettavano di sbucare dal mio intestino? Non era il lavoro più affascinante, ma mi sono divertito per un po&#39;. Eh. Avresti dovuto vedere le reazioni del pubblico quando la banda ha iniziato a marciare fuori dalle mie labbra. //Era impagabile//.
&gt; 
&gt; Vediamo. Dopo di che, ho imparato un po&#39; di giocoleria da un tizio chiamato Scythe. Un totale idiota, ma piuttosto abile con un paio di spade. Non sono mai riuscito a maneggiarle, ovviamente. Solo palle e mazze e tutto il resto. Scythe era tutta un&#39;altra storia. Voglio dire, potevi ficcare un coltello in ogni centimetro quadrato del corpo di quel ragazzo e lui non avrebbe battuto ciglio. Ma era un vero bambino quando si trattava di dargli fuoco, e finì per andare in fumo nel bel mezzo di uno spettacolo. Un vero guastafeste, morire in quel modo. Hanno tenuto una cerimonia per lui, ma quel giorno ero impegnato.
&gt; 
&gt; Dopo un po&#39; mi sono sentito sempre più a mio agio con gli altri. Cominciai a farmi valere. Il numero del clown doveva finire. Voglio dire, era divertente e quanto, ma non si adattava molto al mio nuovo senso di orgoglio. Così ho fatto il giocoliere per un po&#39;, lanciando roba a caso per poi ingoiarla alla fine. Roba di basso livello, relativamente parlando, e sapevo che avrei finito per essere relegato nella Tana dei Fenomeni se non avessi alzato il tiro. Non mi fraintenda: c&#39;è un sacco di gente fantastica nella Tana e non è un brutto posto, ma non è il massimo, lo sa?  
&gt; 
&gt; Poi, quando sono diventato un adolescente arrapato, ho pensato, &#34;perché non divorare una donna intera?&#34; All&#39;inizio, tutti pensavano che sarebbe stato solo un passo indietro rispetto alla cosa del clown, ma poi mi venne l&#39;idea di piantare qualcuno tra il pubblico, chiamarlo sul palcoscenico e poi inghiottirlo in un sol boccone. Credo che andasse bene, e che fosse piacevolmente provocatorio, ma il numero non è //realmente// decollato fino a quando non ho coinvolto Theodore. Oltre ad essere in grado di rivoltarsi come un calzino, Theo aveva anche un talento per le cose ginniche, e riuscimmo a farne un numero di tuffi dall&#39;alto. Saltava giù da un trampolino, rovesciava le sue interiora verso l&#39;esterno e mi piombava dentro. Ovviamente fu un successo. Theo ed io ricevemmo molte attenzioni da allora, specialmente quando iniziammo a frequentarci. Venne fuori che trovavo i ragazzi altrettanto divertenti da ingoiare quanto le ragazze.
&gt; 
&gt; Dopo un po&#39;, però, il numero divenne monotono. E poi quando ho rotto con Theo, questo mise l&#39;ultimo chiodo sulla sua bara. Lui tornò alla Tana, e io l&#39;avrei seguito molto velocemente se non avessi pensato a qualcosa di nuovo da fare. Ho pensato e ripensato a lungo, ma non mi veniva in mente niente. Avevo bisogno di una grande idea, qualcosa che non sarebbe stata solo un successo, ma che mi avrebbe fatto guadagnare uno status leggendario. E poi un giorno, mentre stavo scaricando una serie particolarmente lunga di idee a Quincy, lui mi disse che mi avrebbe vomitato uno sciame di api in faccia se non avessi chiuso la mia bocca a motore. E poi mi ha colpito: //Bocca a Motore//.
&gt; 
&gt; A quel punto ero diventato piuttosto loquace, quindi era un titolo abbastanza appropriato da assumere, ma l&#39;atto che ne è derivato è stato un colpo di genio, se lo dico io. Immagina questo: due adorabili assistenti ai miei lati. Mi aprono per bene la bocca. Poi, all&#39;improvviso, arriva da sopra il Tendone una Chrysler a tutta birra, colpisce una rampa e mi scende in gola. Molto bello, vero? ... Lei non sembra impressionato. L&#39;immaginazione è atrofizzata, eh? Beh, mi prenda in parola quando dico che è stato dannatamente fantastico. Che grande valore di spettacolo, e legittimamente pericoloso. Sarò anche magico, ma dubito che persino io sopravviverei a una Porsche in faccia se dovesse mancasse il bersaglio. 
&gt; 
&gt; Ed è così che ho ottenuto lo status di leggenda che stavo cercando. Sono diventato uno degli artisti di punta quasi da un giorno all&#39;altro. Le cose stavano andando benissimo. E poi sono finito qui. È stato un bel modo per rovinarmi la vita. Perlomeno verrò ricordato come una star. Il che è bello. A differenza di qua, che fa ancora schifo devo dire. Ora, quanta roba mi ha fatto guadagnare?
&gt; 
&gt; **&lt;Fine log&gt;**


**Log Incidente #1:** Il 07/12/06, SCP-2094 è stato trovato in uno stato di estrema sofferenza, fino al punto di autolesionismo. I custodi del Sito Biologico-59 sono stati in grado di trattenere e sedare SCP-2094 con successo. 

Quella che segue è una trascrizione delle frasi fatte da SCP-2094 prima dell&#39;incidente. 

&gt; **&lt;Inizio log&gt;**
&gt; 
&gt; //SCP-2094// si sveglia improvvisamente dal sonno.
&gt; 
&gt; **SCP-2094:** Cosa stai– no! No! Fermati! 
&gt; 
&gt; //SCP-2094// si stringe i lati della testa ed emette delle vocalizzazioni di dolore.
&gt; 
&gt; **SCP-2094:** Fermati! Non farlo! Per favore! Non stavo– Smettila! 
&gt; 
&gt; //Si alza dal suo letto e comincia a battere violentemente la testa contro il muro.//
&gt; 
&gt; **SCP-2094:** Non– prendete– nulla– 
&gt; 
&gt; //SCP-2094 perde l&#39;equilibrio e cade a terra. Grida.//
&gt; 
&gt; **SCP-2094:** È tutto quello che ho Manny! È tutto quello che ho!
&gt; 
&gt; **&lt;Fine log&gt;**

Quando è stato tolto dal suo stato di sedazione, SCP-2094 ha mostrato sintomi di grave amnesia retrograda nella memoria episodica, in particolare nei ricordi relativi alle sue esperienze con il GdI-233. Il Dr. O&#39;Sullivan è stato rimproverato ufficialmente per non aver usato tecniche di estrazione di informazioni più immediate prima che l&#39;incidente avesse luogo, e si è dimesso dal suo posto di capo ricercatore per SCP-2094 il 15/01/07. 

SCP-2094 è entrato in uno stato psicologico di grave depressione in seguito a questo incidente. La Dott. ssa Anniston ha iniziato il trattamento psicotropico delle condizioni di SCP-2094 il 03/02/07.


**Rapporto della Dott. ssa Anniston #1:** Il seguente è un messaggio inviato dalla Dott. ssa Anniston al Direttore del Sito Bluthe il 13/02/07.

&gt; Salve,
&gt; 
&gt; Vi scrivo oggi per informarvi che SCP-2094 ha subito per la prima volta un estremo cambiamento di personalità da quando sono stato assegnata a lui all&#39;inizio dello scorso anno. Prima, era vivace, energico e molto loquace, veloce nelle battute e nei giri di parole. Parlando liberamente, era uno dei pochi pazienti con cui mi piaceva parlare, nonostante le occasionali osservazioni sconce. 
&gt; 
&gt; Tuttavia, dall&#39;incidente di Dicembre, SCP-2094 è diventato sempre più chiuso. Oltre alla sua depressione, ha sviluppato una grave ansia, e sembra essere in un costante stato di terrore per ciò che lo circonda. Le sue capacità interpersonali sono rapidamente degenerate, al punto di essere visibilmente nervoso con gli intervistatori, anche con quelli che gli permettono di rivolgersi a lui con il suo nome per creare un legame. SCP-2094 ha anche dimostrato una marcata diminuzione del suo interesse per l&#39;attività fisica, compresa la giocoleria, che era un passatempo in cui si impegnava regolarmente con qualsiasi oggetto che poteva utilizzare.
&gt; 
&gt; So che la vostra visione del Sito Biologico-59 è una visione in cui le anomalie sono mantenute ragionevolmente sane e felici, e il successo della vostra iniziativa di trattamento della salute mentale continua a influenzare positivamente altre strutture di contenimento per umanoidi. Tuttavia, temo che non ci sia molto che io possa fare a questo punto. I tentativi di trattare la sua depressione hanno peggiorato la sua ansia, e i tentativi di trattarla hanno peggiorato la sua depressione. Mi sono consultata con i miei colleghi su questo problema, e siamo d&#39;accordo che lo stato mentale instabile di SCP-2094 esclude opzioni più rischiose dall&#39;equazione.
&gt; 
&gt; Continueremo a fare del nostro meglio per trattare SCP-2094 medicalmente e attraverso la consulenza, ma sembra improbabile che SCP-2094 ritorni al suo stato precedente. Dato il vostro impegno per la qualità della vita dell&#39;SCP, so che questo sarà per voi una delusione, specialmente dopo la lettera che avete inviato in cui notavate la vostra passione per i suoi registri delle interviste non convenzionali. Ho pensato che fosse importante che foste al corrente della situazione, e dato il vostro passato nel campo della salute mentale, spero che non esitiate ad offrire qualsiasi consiglio possiate avere riguardo alla situazione.
&gt; 
&gt; Dott. ssa Miranda Anniston


**Log Incidente #2**

L&#39;11/03/07, SCP-2094 è stato scoperto mentre tentava di consumarsi in quello che si presume essere un tentativo di suicidio. I custodi del Sito Biologico-59 sono stati in grado di trattenere e sedare con successo SCP-2094. La Dott. ssa Anniston ha approvato i documenti che collocano SCP-2094 al Livello 2 di sorveglianza contro il suicidio il 12/03/07.

**Rapporto della Dott. ssa Anniston #2:**

Il seguente è un messaggio inviato dalla Dott. ssa Anniston al Direttore del Sito Bluthe il 15/04/14.

&gt; Salve,
&gt; 
&gt; Come ben sapete, sono stato incaricata della supervisione delle cure psichiatriche di SCP-2094 negli ultimi otto anni. Durante questo periodo, ha mostrato progressi minimi e inconsistenti, resistendo continuamente al trattamento e rifiutando di cooperare con me e il mio staff. Tuttavia, negli ultimi due mesi, ho osservato un significativo grado di miglioramento nelle condizioni generali di SCP-2094. Sta cominciando ad aprirsi sui propri pensieri e sentimenti per la prima volta dopo anni, e ha persino richiesto delle mazze da giocoliere, alle quali ha avuto accesso sotto supervisione.
&gt; 
&gt; SCP-2094 deve ancora spiegare completamente ciò che ha portato al suo miglioramento dell&#39;umore, ma finora sono stata in grado di capire che ha &#34;fatto pace con il passato&#34;, &#34;perdonato ed è stato perdonato a sua volta&#34; e &#34;recuperato qualcosa di prezioso&#34;. Presumibilmente, queste affermazioni hanno a che fare con il recupero di alcuni ricordi persi a causa della sua amnesia. A causa del livello relativamente alto di cooperazione che SCP-2094 ha mostrato recentemente, non sto premendo per ulteriori risposte in questo momento, anche se sono previste interviste più approfondite. 
&gt; 
&gt; Ieri pomeriggio, SCP-2094 ha presentato una richiesta formale per poter tenere uno spettacolo allo staff del Sito Biologico-59. La mia raccomandazione personale è che questa richiesta sia concessa– sotto condizioni strettamente supervisionate, ovviamente–finché le condizioni di SCP-2094 continuano a mostrare miglioramenti. Ho abbassato il livello di rischio di suicidio a LR-1, e spero di vederlo a LR-L entro la fine dell&#39;anno. Come sapete, gli umanoidi ad alto rischio sono un notevole spreco di risorse, ed è mia speranza che saremo in grado di usare parte dei fondi risparmiati per la supervisione estrema per ulteriori ricerche.
&gt; 
&gt; È probabile che, nel corso della lettura di questa lettera, vi sia passato per la mente il pensiero che SCP-2094 stia semplicemente mettendo in scena una recita per manipolare il personale affinché si conformi ai suoi capricci. Come custode principale di SCP-2094 per quasi tutto l&#39;ultimo decennio, posso dire con sicurezza che se sta, di fatto, recitando, allora possiamo assumere con certezza che SCP-2094 è di nuovo in salute come lo era durante i suoi primi anni di contenimento. Eccentrico, sì, ma sano.
&gt; 
&gt; Dott. ssa Miranda Anniston


**Intervista Selezionata #3:**

&gt; **Intervistatore:** Dott. ssa Anniston
&gt; 
&gt; **Intervistato:** SCP-2094
&gt; 
&gt; **Note**: Quello che segue è un estratto di un&#39;intervista registrata il 16/05/14. 
&gt; 
&gt; 
&gt; **&lt;Inizio log&gt;** 
&gt; 
&gt; **Dr. Anniston:** E l&#39;ha mangiato tutto?
&gt; 
&gt; **SCP-2094:** Sì, tutto quanto! (//Ride//) Gli ho detto che era il //mio// lavoro.
&gt; 
&gt; **Dr. Anniston:** E poi che cosa hai fatto?
&gt; 
&gt; **SCP-2094:** Oh, lo sai. Ho deciso di prendere la strada migliore e concedergli un paio di minuti nel mio stomaco. 
&gt; 
&gt; **Dr. Anniston:** //Non lo hai fatto//! 
&gt; 
&gt; **SCP-2094:** L&#39;ho fatto eccome! Accipicchia, Manny era furioso. Ma non così furioso come lo era dopo l&#39;incidente del vecchio spaghetto naturalmente, ma sai.
&gt; 
&gt; **Dr. Anniston:** Ti riferisci alla disavventura che ti ha portato a finire nel bagagliaio, giusto? È da un po&#39; che me lo chiedo. Hai recuperato quei ricordi?
&gt; 
&gt; **SCP-2094:** Già. Non ce li ho ancora tutti, ma ho qualcosa. Vorrei poterli dimenticare.
&gt; 
&gt; **Dr. Anniston:** Va tutto bene. Non ti metterò sotto pressione se non sei pronto.
&gt; 
&gt; **SCP-2094:** Già. Lo so che non lo farai. Ecco perchè te li dirò.
&gt; 
&gt; **Dr. Anniston:** Veramente, non serve che–
&gt; 
&gt; **SCP-2094:** Troppo tardi. Ho deciso. Allora, lo sai come Manny mi ha salvato dalla mia pessima vita domestica?
&gt; 
&gt; **Dr. Anniston:** Lo so. 
&gt; 
&gt; **SCP-2094:** Beh, è così che Manny ha fatto le cose per molto tempo. Aiutava le persone. Non credo che fosse stato in carica così a lungo prima che mi unissi a lui. Il fatto è che più a lungo era al potere, più cambiava. All&#39;inizio erano piccole cose, capisci? Un atteggiamento più brusco e tutto il resto. La gente lo attribuiva allo stress di tenere in ordine tutti noi destabilizzanti. Ma poi cominciò a portare questi bambini– aveva sempre portato dei bambini naturalmente, ma solo ogni tanto. Forse due o tre all&#39;anno.
&gt; 
&gt; Possono sembrare un sacco di bambini, ma ricordarti che il Circo Destabilizzante non è solo un singolo spettacolo, è una stravaganza di intrattenimento multiforme. C&#39;è il Big Top show naturalmente, ma c&#39;è anche la Tana dei Fenomeni, il Serraglio del Disordine, le tende individuali per gli atti speciali, per non parlare di tutti i lavori non di spettacolo... Il punto è che abbiamo una pletora di persone nei posti più disparati, sia bambini che adulti. Ma ad un certo punto, Manny ha iniziato a portare dei ragazzi diversi da quelli precedenti. Avrei dovuto saperlo; ero quello che di solito lavorava con loro.
&gt; 
&gt; Manny ha raccontato le solite storie. Famiglia distrutta, orfani, salvati dalla strada, cose del genere. Ma c&#39;era qualcosa di strano in loro. Immaginai che fosse solo un trauma, o che fossero stati sopraffatti dal circo come lo ero stato io, ma c&#39;era ancora qualcosa che non mi convinceva. Ma non mi fidavo del mio istinto. Sono stato stupido per molto tempo. Ho usato il mio fascino, ho giocato con loro, ho fatto in modo che si avvicinassero al circo e dimenticassero qualsiasi cosa li stesse tormentando.
&gt; 
&gt; Però, tutto ciò è cambiato con questa bambina. Una ragazzina. Una piccola cosa delicata– letteralmente, era il suo intero numero. Cadeva a pezzi e si rimetteva insieme. Un giorno ero in piedi con lei, cercando di insegnarle a fare il giocoliere, e all&#39;improvviso è crollata e ha iniziato a piangere, dicendo che voleva andare a casa. Fu allora che capii, nel profondo delle mie viscere, che Manny stava rapendo dei bambini. Se l&#39;Uomo con la Faccia a Testa in giù vuole che tu taccia qualcosa, non è facile condividerla. 
&gt; 
&gt; Ho urlato. Ho lottato. Gli ho detto che non era più il nostro modo di fare le cose. E sai cosa ha fatto? Mi ha dato uno schiaffo dritto in faccia e mi ha detto che stava solo facendo quello che poteva fare per tenere in piedi il circo. Ci credi? Anche con tutto quello che stavamo facendo, pensava ancora che il circo fosse sul punto di crollare. Col senno di poi, penso che potrebbe essere stato solo eccessivamente preoccupato, o forse ancora attaccato al modo di fare di Fuller. In ogni caso, non è comunque una scusa per quello che ha fatto.
&gt; 
&gt; Non riuscivo a tollerarlo. Dovevo fare qualcosa. Ho nascosto la ragazza nella mia bocca e l&#39;ho portata di nascosto al Caleidoscopio. Era tornata a casa prima di pranzo. Manny mi stava aspettando al mio ritorno. Ovviamente era furioso. Disse che l&#39;avevo tradito, che avevo tradito il circo, che avevo tradito la fiducia che mi era stata data quando avevo ottenuto i privilegi di trasporto. Ne fece un affare enorme. Chiamò tutti a raccolta per guardarlo mentre mi chiudeva nel bagagliaio perché voi lo trovaste. 
&gt; 
&gt; Ah. È un po&#39; buffo ripensandoci, ora che so che l&#39;ha praticamente ucciso farlo. Aveva così paura di perdere il controllo. Doveva fare di me un esempio. &#34;Esse C P&#34; era il grande spauracchio del circo all&#39;epoca, visto che era finita la grande paura per &#34;Emme CD&#34;. Aveva senso che la usasse a suo vantaggio. Ha dovuto farmi uscire di scena, ma almeno mi ha mandato in un posto sicuro. Cavolo, [[[trovare-essie|guarda quanto ho parlato.]]] Hai qualcosa da bere qui per caso?
&gt; 
&gt; **&lt;Fine log&gt;**

[[footnoteblock]]

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-2093]]] | SCP-2094 | [[[SCP-2095]]] &gt;&gt;
[[/=]]
[[/div]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:37.260650.</em>
  
</div>
</body>