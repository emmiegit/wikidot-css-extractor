<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-3114</title>
</head>
<body>
<div id="container">
  
  <div class="page">
    <h1 class="title">SCP-3114</h1>
    <p>
      Link to article: <a href="https://scp-wiki.wikidot.com/scp-3114" target="_blank">SCP-3114</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/credit:start" target="_blank"><code>credit:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/credit:end" target="_blank"><code>credit:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include credit:start]]
**Articolo:** SCP-3114 - &#34;Non avreste un po&#39; di freddino?&#34;
**Autore:** [[*user dreverettmann]]
**Originale:** [http://scp-wiki.wikidot.com/scp-3114 SCP-3114]
**Traduttore:** [[*user Ichne-Bebop]]
[[include credit:end]]

**Elemento #:** SCP-3114

**Classe dell&#39;Oggetto:** Euclid

**Procedure Speciali di Contenimento:** SCP-3114 è contenuto in una camera di 3 m × 7 m, circondata da pareti di acciaio rinforzato e dotata di finestre osservative in vetro infrangibile. Una cella di dimensioni minori (1 m × 2 m) è collegata alla camera principale ed è impiegata per il contenimento momentaneo di SCP-3114, nell&#39;eventualità in cui il personale dovesse accedere alla camera per ragioni di manutenzione, ispezione o arricchimento dell&#39;ambiente.

Qualora SCP-3114 debba essere trasferito in una delle due sezioni, si dovrà proiettare un&#39;immagine ritraente un soggetto umano su una parete appartenente alla sezione desiderata; nel momento in cui SCP-3114 si muoverà per attaccare la proiezione, può essere messa in atto la chiusura delle porte. Fatta eccezione per le procedure di test autorizzate, l&#39;accesso alla camera di SCP-3114 non è consentito ad alcun membro del personale.

**Descrizione:** SCP-3114 è uno scheletro umano animato, dall&#39;altezza di circa 160 cm e dal peso di 30 kg. Sebbene esso sia privo di qualsivoglia articolazione o tessuto connettivo, le ossa che lo compongono mantengono la loro rispettiva posizione anatomica. Le singole ossa possono essere rimosse dalle loro sedi; al cessare delle forze che le trattengono al di fuori della loro posizione, queste faranno ritorno spontaneamente alla sede originaria. Nonostante la composizione biochimica e mineralogica di SCP-3114 sia analoga a quella delle normali ossa umane, esso presenta una densità e resistenza ossea molto maggiori: la forza richiesta per spezzare un osso di SCP-3114 è all&#39;incirca tripla rispetto a quella da applicare alle comuni ossa umane. SCP-3114 guarirà dalle fratture, sebbene possano essere necessarie diverse settimane nel caso queste ultime interessino le ossa più grandi.

Allo stato attuale, le abilità locomotorie di SCP-3114 non sono spiegabili. I gradi di libertà di movimento delle giunture sono paragonabili a quelle di un umano adulto di sesso femminile e in salute. SCP-3114 mostra un livello di forza fisica molto più elevato rispetto a quello di un umano di dimensioni comparabili; esso è in grado di sollevare almeno 250 kg con l&#39;uso di un singolo braccio e la sua stretta genera una forza di 270 kg. La massima velocità di locomozione osservata è pari a 60 km/h.

SCP-3114 è in grado di reagire agli stimoli visivi, disponendo di un campo visivo paragonabile a quello umano; tuttavia, esso non reagisce a stimoli olfattori o uditivi. SCP-3114 dispone di una sensibilità tattile, ma si è rivelato complicato condurre esperimenti per attestarne il livello.

--Ad ora, SCP-3114 non ha compiuto alcun tentativo di comunicare-- **Vedi Voce 16 del log degli esperimenti**. Esso è estremamente aggressivo, tentando un attacco ogniqualvolta un umano o umanoide biologico entri nel suo campo visivo (da qui in poi, ci si riferirà a questi con la denominazione di &#34;bersaglio&#34;). 

Una volta individuato un bersaglio, SCP-3114 seguirà il percorso disponibile più rapido e diretto per raggiungerlo, evitando solamente gli ostacoli che non è in grado di spostare. Raggiunto il bersaglio, serrerá le mani attorno alla gola di quest&#39;ultimo e inizierà a stritolarla.

Una volta che il bersaglio abbia cessato ogni movimento, SCP-3114 inizierà a incidere aperture nel corpo di questo, asportandone le ossa nell&#39;arco di diverse ore. Una volta rimosso l&#39;apparato scheletrico del bersaglio, SCP-3114 tenterà di indossare ciò che resta del corpo disossato. Questo comportamento può condurre ad ulteriori lacerazioni distruttive sui resti del bersaglio: nel momento in cui il corpo abbia perso gran parte della sua integrità, SCP-3114 perderà interesse nei riguardi di quest&#39;ultimo.

In assenza di bersagli, SCP-3114 fa mostra di una spiccata docilità, esplorarando i suoi dintorni e non mettendo in atto tentativi di fuga. Oggetti per l&#39;arricchimento degli SCP, quali blocchi, pneumatici, scatole di cartone e bastoncini devono essere forniti e rimpiazzati a intervalli regolari. Allo spegnimento notturno dell&#39;illuminazione, SCP-3114 si sdraia al suolo e interrompe i suoi movimenti. Nonostante ciò possa interpretarsi come un ciclo di sonno, SCP-3114 si mostra ugualmente reattivo agli stimoli visivi.

**Estratti dal Log degli Esperimenti:**

**Voce 3:** D-1724, 120kg di peso, maschio adulto.
**Data:** ██/██/████
D-1724 ha tentato di fuggire alla vista di SCP-3114 in avvicinamento; una volta raggiunto, il soggetto ha tentato di opporre resistenza ma senza riuscire a recare alcun danno apprezzabile a SCP-3114. Ad ogni modo, la risposta del soggetto ha causato una notevole agitazione in SCP-3114, ed i danni al corpo di D-1724 sono risultati più gravi rispetto agli altri casi di test osservati in precedenza. SCP-3114 ha interrotto il processo di disossamento nel momento in cui è diventato palese che il corpo del soggetto non era più considerabile integro, procedendo quindi ad accatastare i resti del soggetto in un angolo. SCP-3114 ha poi disposto su di essi una scatola di cartone e alcuni bastoncini; il gesto è stato interpretato come un tentativo di sepoltura.

**Voce 5:** Manichino standard da negozio, abbigliato come un membro del personale di Classe D.
**Data:** ██/██/████
SCP-3114 si è avventato sul soggetto, come previsto; arrestandosi tuttavia a pochi metri di distanza. Dopo averlo contemplato per diversi minuti, SCP-3114 ha iniziato a salutare con la mano davanti al volto del soggetto, mostrando confusione per l&#39;assenza di tratti somatici; procedendo dunque a toccare la cima della testa, bussandoci sopra qualche volta prima di portare il soggetto via con sé e depositarlo in un angolo. Accostandosi ad esso, SCP-3114 ha mimato la posa del soggetto diverse volte, per poi procedere a svestirlo e tentare di indossare i suoi vestiti; non riuscendo, tuttavia, ad allacciarsi adeguatamente la cintura, col risultato di non riuscire ad impedire ai pantaloni di calare. Dopo diversi tentativi, SCP-3114 ha esibito una crescente frustrazione: rimossi i vestiti, ha scaraventato questi ultimi e il manichino in un angolo.

**Voce 6:** Esemplare di gorilla, femmina
**Data:** ██/██/████
SCP-3114 si è avvicinato al soggetto, ma senza mostrarsi ostile fino a quando il soggetto non si è eretto in piedi; da qui in poi, SCP-3114 ha iniziato ad ingaggiare il soggetto secondo il comportamento consueto. Tuttavia, prima del decesso, il gorilla è riuscito a fratturare l&#39;ulna sinistra di SCP-3114.

SCP-3114 non è stato in grado di introdursi nel corpo disossato del soggetto, rinunciando ai tentativi quando il corpo non era ormai più integro. Il soggetto è stato &#34;sepolto&#34; in un angolo della camera, in maniera analoga ai soggetti precedenti.

**Voce 9:** Esemplare di cane, varietà Border Collie, maschio
**Data:** ██/██/████
SCP-3114 si è avvicinato con circospezione al soggetto, esaminandolo al tatto ed esibendo sorpresa quando il cane gli ha leccato le dita. SCP-3114 ha interagito con il cane per una durata di due ore, esibendo crescente entusiasmo; il comportamento osservato è sembrato essere di natura ludica: esso ha lottato con il cane senza ferirlo e gli ha lanciato dei bastoncini da riportare.

A un certo punto, il cane ha tentato di mordere la gamba sinistra di SCP-3114, che ha risposto colpendolo bruscamente, spaventando il soggetto. Nessuno dei due ha riportato danni gravi, e hanno ripreso a giocare tra loro.

Il soggetto è stato rimosso dalla camera senza incidenti. SCP-3114 è rimasto in piedi davanti all&#39;ingresso per diverse ore, picchiando più volte sulle pareti, tuttavia senza ricorrere mai alla forza per danneggiare la camera di contenimento.

**Voce 13:** Cadavere umano, deceduto da 2 giorni, 55kg, femmina.
**Data:** ██/██/████
SCP-3114 ha esibito le stesse reazioni che terrebbe nei confronti di un umano vivo, cercando di stritolare la gola del soggetto per diversi minuti; sotto ogni altro punto di vista, il test ha avuto esiti identici a quelli condotti con soggetti vivi e di dimensioni paragonabili.

**Voce 14:** Scheletro didattico umano, con articolazioni incernierate.
**Data:** ██/██/████
SCP-3114 si è avvicinato al soggetto con rapidità, ma senza attaccare; invece, ha esaminato il soggetto per diversi minuti, per poi iniziare a pungolarlo. Non sortendo alcuna risposta, ha fatto scorrere la mano sul cranio del soggetto; ha proceduto poi a rimuovere il soggetto dal suo sostegno, trasportandolo con la massima cura nella sua camera. Dopo averlo cullato per diverse ore, SCP-3114 ha collocato il soggetto a terra nella medesima posa da esso assunta durante il &#34;sonno&#34;.

**Voce 16:** Cadavere umano, deceduto da 1 ora, 145 kg, maschio.
**Data:** ██/██/████
Sono state registrate le stesse reazioni sortite nel test della Voce 13. Tuttavia, SCP-3114 è riuscito a penetrare nel corpo, conservandone l&#39;integrità; ha camminato lungo i bordi della sua camera per diverse ore, indossando il corpo disossato del soggetto.

Quando l&#39;immagine usata per attirare SCP-3114 fuori dalla camera principale è stata proiettata, esso non ha tentato di assalirla; invece, ha camminato fino a raggiungerla e ha tentato di interagirvi. 

D-4843, maschio adulto, è stato collocato nella camera. Quando SCP-3114 si è avvicinato, il soggetto ha tentato di fuggire. SCP-3114 lo ha afferrato, ma con delicatezza, continuando a tentare un&#39;interazione col soggetto: prendendo le sue mani e mettendole sul proprio viso, scimmiottando le movenze del soggetto ed abbracciandolo. Il soggetto ha reagito negativamente a tutte le interazioni. Dopo una durata di 3 ore, D-4843 è stato rimosso dalla camera.

SCP-3114 ha atteso per diverse ore vicino all&#39;ingresso, per poi strapparsi di dosso il corpo disossato del soggetto e calciarlo in un angolo, dopodiché si è sdraiato accanto al soggetto della Voce 14. Nell&#39;arco dei tre giorni successivi non ha intrapreso alcun movimento; da quel momento in poi ha ripreso ad esibire il suo comportamento abituale.

[[footnoteblock]]

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-3113]]] | SCP-3114 | [[[SCP-3115]]] &gt;&gt;
[[/=]]
[[/div]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:37.630254.</em>
  
</div>
</body>