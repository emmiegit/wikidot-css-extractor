<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Bez Przymusu</title>
</head>
<body>
<div id="container">
  
  <div class="page">
    <h1 class="title">Bez Przymusu</h1>
    <p>
      Link to article: <a href="https://scp-wiki.wikidot.com/bez-przymusu" target="_blank">Bez Przymusu</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>background-color: #600; border: solid 1px #600; border-radius: 20px; color: #fff; width: 450px; margin: 0 auto; font-size: 150%; text-align: center; box-shadow: 0 2px 6px rgba(0,0,0,.5), inset 0 1px rgba(255,255,255,.5), inset 0 10px rgba(255,204,204,.5), inset 0 10px 20px rgba(255,204,204,.3), inset 0 -15px 30px rgba(48,0,0,.5); line-height: 100%; padding: 0 10px;</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]
[[html]]
&lt;div id=&#34;page-content&#34;&gt;
                        

&lt;h1 id=&#34;toc0&#34;&gt;&lt;span style=\&#34;color: #990000&#34;\&gt;Witamy w Centralnej Bazie Danych Fundacji&lt;/span&gt;&lt;/h1&gt;
&lt;hr /&gt;&lt;br&gt;&lt;br&gt;
&lt;div style=&#34;background-color: #600; border: solid 1px #600; border-radius: 20px; color: #fff; width: 450px; margin: 0 auto; font-size: 150%; text-align: center; box-shadow: 0 2px 6px rgba(0,0,0,.5), inset 0 1px rgba(255,255,255,.5), inset 0 10px rgba(255,204,204,.5), inset 0 10px 20px rgba(255,204,204,.3), inset 0 -15px 30px rgba(48,0,0,.5); line-height: 100%; padding: 0 10px;&#34;&gt;
&lt;p&gt;&lt;strong&gt;ZAPIS WSTĘPNYCH DZIAŁAŃ W SPRAWIE U001/2025.&lt;/strong&gt;&lt;/p&gt;
&lt;/div&gt;
[[/html]]

//Połączenie z siecią Nanogen//

//**Identyfikator Użytkownika:** 9988476//

//**Tytuł dostępu:** Umowa numer 34520092025//

//Pełny dostęp do informacji przeznaczonych na cele badawcze i marketingowe//

&gt; //Program zewnętrzny - komunikator specjalny K084//
&gt; 
&gt; //Połączenie dokonane na żądania użytkownika **Inkwizytor**. Użytkownik posiada stosowane upoważnienie//
&gt; 
&gt; **Zapis okna komunikacyjnego:**
&gt; 
&gt; **Inkwizytor(I):** Nastąpiło otwarcie oficjalnego kanału komunikacji zgodnie z art. 6 ust. 1 Umowy. Informuję, że zapis rozmowy zostanie zachowany. Czy jesteś tego świadomy?
&gt; 
&gt; **Byt uprzywilejowany SCP-PL-084 (PL-084):** Tak.
&gt; 
&gt; **I:** Czy podtrzymujesz przedstawione wcześniej stanowisko?
&gt; 
&gt; **PL-084:** Tak.
&gt; 
&gt; **I:** Twierdzisz, że w bazach danych firmy Nanogen znajdziemy potwierdzenie Twoich słów. Czy chcesz wskazać na czym powinniśmy się skupić?
&gt; 
&gt; **PL-084:** Tak, skupcie się na działaniach marketingowych skierowanych wobec Pana Moczydłowskiego. Dokładnie i od samego początku z uwzględnieniem wszystkich danych.
&gt; 
&gt; **I:** Rozumiem. Przystępujemy do działania. Proszę byś pozostał dostępny na tym kanale komunikacyjnym.
&gt; 
&gt; **PL-084:** Oczywiście.

//Zapytanie użytkownika 9988476: dane klienta Henryk Moczydłowski.//

//Przeszukiwanie baz danych...//

//Rezultaty: 3//

//Zawężenie rezultatów przez użytkownika 9988476 poprzez wybór z listy//

//Sprawdzenie upoważnienia...//

//Użytkownik 9988476 posiada dostęp do danych klasyfikowanych od A do D//

//Przyznanie dostępu do 87% zgromadzonych informacji//

//Otwarcie pliku: Dane podstawowe klienta//

**Klient:** Henryk Moczydłowski
**Numer klienta:** 04022021321
**Klient od:** 04.02.2021r.

**Charakterystyka klienta:**

Klient korzysta z pakietu podstawowego. 
Aktualizacje pobierane są systematycznie. 
Klient zarejestrował się na wszystkich zalecanych przez producenta witrynach. 

Pozyskanie klienta poprzedzone było standardowymi działaniami marketingowymi, dostosowanymi pod indywidualne preferencje klienta i jego otoczenia od 04.01.2020r.

//Żądanie użytkownika 9988476//
//Otwieranie pliku: historia działań marketingowych//
//Wybór pliku z listy przez użytkownika 9988476: pierwszy kontakt z klientem//

15.12.2019r. nastąpiło nadanie wiadomości reklamowej w ramach ogólnokrajowej kampanii marketingowej towarzyszącej wprowadzeniu produktu na rynek.

Był to pierwszy kontakt z klientem.

Treść wiadomości:

------

Szanowny kliencie

Chcemy Ci zaprezentować niezwykły produkt, który w nadchodzącym roku 2020, wniesie w Twoje życie zupełnie nową jakość! Z radością prezentujemy Ci ApliM.

ApliM czyli Aplikacja Mózgowa to nie tylko szczytowe osiągnięcie w dziedzinie nanotechnologii, ale także rozwoju osobistego. Pozwoli Ci efektywniej wykorzystywać czas dzięki systemowi spersonalizowanych filtrów przy pomocy których będziesz mógł blokować wszystko co Cię rozprasza i spowalnia. Ponadto zyskasz dostęp do osobistego asystenta, który zgodnie z Twoimi poleceniami uporządkuje Twój plan dnia i dopilnuje jego realizacji. W swoich działaniach jest on elastyczny i potrafi dostosowywać się do wielu zaskakujących zdarzeń, które czekają Cię każdego dnia.

Co więcej, dzięki możliwości łączenia się z Twoim telefonem już nigdy nie przegapisz ważnych połączeń, informacji czy interesujących Cię zdarzeń. Na które zyskasz czas, gdyż jak wykazały badania, stosujący ApliM wykonują swoja pracę lepiej i o 27% szybciej w stosunku do stanu wcześniejszego[[footnote]] Badania przeprowadzone na grupie 100 testerów, którzy korzystali z ApliM-u przez okres 295 dni [[/footnote]]. Tym samym zyskujesz olbrzymie połacie wolnego czasu, do których wcześniej nie miałeś dostępu!

Aplikacja ApliMa jest zaś bardzo prosta i nie wymaga konsultacji z lekarzem. Produkt zostaje wymieszany ze zdrowym i smacznym koktajlem, który wystarczy po prostu wypić. Obecnie dostępnych jest aż 12 smaków, a także możliwość wybrania innych na zamówienie!  

W razie innych pytań prosimy skontaktować się z naszym konsultantem – łącze w załączniku.
Nie zwlekaj – już dziś zrealizuj postanowienia noworoczne wraz z ApliMem!

//[Widomość email na adres HenrykMoczydłowski96@dom.com. Odebrano: 15.12.2019. 
Widomość oznaczona jako spam przez użytkownika]//

------

//Wybór pliku z listy przez użytkownika 9988476: dalsze działania marketingowe//

Klient został przypisany do jednostki Polska-Centrum zarządzanej przez Damiana Tymczkiewicza. 20.12.2019r. zrezygnował on ze stanowiska z przyczyn osobistych.

22.12.2020r. zastąpił go Konrad Nieczulak. 

W momencie wprowadzania produktu na rynek Nanogen był jedynym przedsiębiorcą zdolnym do jego wytworzenia, zakładano jednak, że pierwsze konkurencyjne modele zaczną się pojawiać w przeciągu roku do dwóch lat od zaprezentowania ApliM-ów. W związku z tym Zarządcom jednostek nakazano, w oparciu o pierwsze reakcje potencjalnych odbiorców, jak najszybsze sporządzenie strategii marketingowych pozwalających na pozyskanie jak największej liczby klientów, nim to nastąpi. 

Przed rezygnacją Damian Tymczkiewicz wywiązał się z powyższego zadania.


02.01.2020r. Konrad Nieczulak, za zgodą zarządu spółki, dokonał zmiany metody działań promocyjnych. Opierając się na danych pozyskanych od portali społecznościowych nakazał przyznanie dodatkowych korzyści tym klientom, którzy w gronie bliskich znajomych posiadali osoby, które interesowały się negatywnymi aspektami produktu.

Bez zgody zarządu spółki uruchomił także program analizujący prywatne rozmowy klientów dokonane za pośrednictwem produktu. Choć było to działanie zgodne z prawem gdyż tyczyło się tylko klientów, którzy wyrazili zgodę na analizę zbieranych danych dla polepszenia jakości usługi i działań marketingowych, działania te uznane zostały za nieetyczne i przerwane niedługo potem. 

Działania marketingowe wobec klienta 04022021321 zostały objęte tą strategią.

Ze względu na zarejestrowaną dnia 4.01.2020r. rozmowę, zmieniono klasyfikację z //niskiej szansy pozyskania// na //umiarkowaną szansę pozyskania//. Całość działań dokonana została automatycznie.

Zapis pozyskanej rozmowy:

------

Anetek: Właśnie 😉 A słyszeliście o ApliMie?

Genia: Czym?

Henryk M.: Kojarzę. Spamią mi tym w mailu. 

Genia: To jakieś nanoroboty? :o

Gienia: Właśnie wstukałam w g

Antek: Mniej więcej. Łykasz je, tworzą sieć na twoim układzie nerwowym i bum. Jesteś zapgreidowany. :D

Henryk M.: Zapgreidowany? Nie tak to się chyba pisze. 

Gienia: Czyli?

Antek: Cicho gramar nazi. Wiedzam jak pisać po plskiem.

Antek: Czyli jak w filmach S-F. Wszystko możesz sprawdzić w głowie. 

Antek: Kiedy mecz? Jutro. Jaka jest odpowiedź? Dostałeś 5

Antek: I tak dalej :D

Henryk M.: Ciekawe jak to uregulują na uczelniach. Podczas egzaminów będę niezłe problemy.

Gienia: A twarzoksiażke da się z tego sprawdzić?

Antek: Jasne 😊

Henryk M.: a tak w ogóle to w S-F takie rzeczy zwykle kończą się: „dołącz do nas lub zgiń”. 

Gienia: Ale jak pisać takim czymś. To chyba trochę niewygodne?

Antek: Tak, a balon na gorące powietrze to demon i trzeba go podziurawić widłami. Ludzie zawsze bali się tego co nowe.

Antek: A pisze się z tego całkiem wygodnie. Myślisz i jest.

Gienia: Kupiłeś to? Kiedy?

Henryk M: Podbijam pytanie

Antek: Wczoraj doszło. To moja realizacja postanowień noworocznych

Henryk M: Gadasz sloganem. Już zostałeś chodzącym komputerem? 😉 

Geinia: A jak smakowało?

Antek: Smaczne. Wziąłem sobie kiwi. Choć mogli bardziej posłodzić.

Henryk M: Nie boisz się, że ktoś Ci się teraz włamie do głowy?

Gienia: A mają jabłkowe?

Antek: A Ty, że włamią Ci się na twarzoksiążkę lub maila? To w sumie to samo. I tak masz tam zapisane całe swoje życie.

Antek: Pewnie. Zaraz podeślę Ci linka do wszystkich smaków.

//[Zapis czatu; kanał prywatny. Odbyto: 4.01.2020; czas: 22:34:57 – 23:06:27]//

------

 //Żądanie użytkownika 9988476 - akta personalne Damiana Tymczkiewicza//
 //Odmowa dostępu - plik kategorii E. Brak odpowiednich upoważnień po stronie użytkownika//
 
&gt; //Program zewnętrzny - komunikator specjalny K084//
&gt; 
&gt; **Zapis okna komunikacyjnego:**
&gt; 
&gt; **Inkwizytor (I):** Czy miałeś kiedykolwiek kontakt z Damianem Tymczkiewiczem lub Konradem Nieczulakiem?
&gt; 
&gt; **Byt uprzywilejowany SCP-PL-084 (PL-084):** Z żadnym z nich. Ale zetknąłem się z Kamilem, synem tego pierwszego.
&gt; 
&gt; **I:** Pozbawiłeś go cech charakteru, które uznał za zbędne? Do osiągnięcia stanu kompletnej uległości i apatii jak to ma miejsce w większości Twoich manifestacji?
&gt; 
&gt; **PL-084:** Co ciekawe nie. W pewnym momencie przestał wchodzić na swoje konto w portalu społecznościowym poprzez który działałem. 
&gt; 
&gt; **I:** Czy wiesz co było tego przyczyną?
&gt; 
&gt; **PL-084:** Najpewniej ingerencja jego ojca. Świadczą o tym cechy, których chciał się pozbyć przed zerwaniem kontaktu: &#34;strach przed karą&#34;, &#34;uległość autorytetom&#34; czy &#34;potrzeba bliskich relacji z rodzicem&#34;.
&gt; 
&gt; **I:** Skąd wiesz, że sam nie zdecydował się przerwać?
&gt; 
&gt; **PL-084:** Działam na tyle długo by umieć rozpoznać takie rzeczy. Zresztą nie raz doświadczyłem jak rodzice próbowali odciągnąć dzieci od komputera, upatrując w nim źródła problemów. 
&gt; 
&gt; **I:** Doświadczyłeś? To znaczy, że widziałeś ich przez kamerkę internetową? Czy też zabierając osobowość zyskujesz też dostęp do wspomnień?
&gt; 
&gt; **PL-084:** Inkwizytorze, zbaczamy z tematu. Proszę zostawić takie dociekania Waszym badaczom.
&gt; 
&gt; **I:** Muszę mieć pełen obraz sytuacji by prawidłowo ocenić sprawę.
&gt; 
&gt; **PL-084:** Poprzestańmy na tym, że nie raz doświadczyłem takich rzeczy i umiem je rozpoznawać. Zresztą generalnie bardzo dobrze rozumiem ludzi. Proszę to skonsultować z badaczami jeśli mi Pan nie dowierza, Inkwizytorze.
&gt; 
&gt; **I:** Przypominam tylko, że to Ty zgłosiłeś się do mnie ze sprawą i takie informacje mogą być w niej przydatne. Skoro jednak odsyłasz do naszych badaczy czy mogę to potraktować jako oficjalne zdanie się na weryfikację ze strony odpowiedniego działu badawczego Fundacji?
&gt; 
&gt; **PL-084:** Tak.
&gt; 
&gt; **I:** Czy ojciec, czyli Damian Tymczkiewicz, mógł uznać, że zmiana zachowania syna wynika ze zbyt małej uwagi z jego strony?
&gt; 
&gt; **PL-084:** Na ile poznałem tego dzieciaka - z dużą dozą prawdopodobieństwa,tak.
&gt; 
&gt; **I:** Czy ta manifestacja wyróżniała się czymś? Miały miejsce jakieś niezwykłe zdarzenia? Trudności?
&gt; 
&gt; **PL-084:** Tak. Niedługo po jej rozpoczęciu na domowy adres IP Kamila zaczęły przychodzić  wiadomości z kampanii: &#34;Internet w dziecku&#34;. W dużym skrócie - w zwiazku z pojawieniem się ApliMow, zachęcała do szczególnej kontroli działań dzieci w sieci i reagowanie na podejrzane zachowania. Z pewnością mogła zainspirować Damiana T.
&gt; 
&gt; **I:** Czy to było nietypowe zdarzenie?
&gt; 
&gt; **PL-84:** I tak i nie. W tamtym czasie pełno było takich kampanii. Ale zwykle nie docierały do pracowników Nanogenu. Zazwyczaj mieli program blokujący takie wiadomości, więc to, że ta przeszła trochę mnie zdziwiło. Zresztą dlatego wybrałem Kamila T. na cel. W tamtym czasie te kampanie były dla mnie dość drażniące.
&gt; 
&gt; **I:** Czyli wiedziałeś jaka pozycję zajmował Damian T.? 
&gt; 
&gt; **PL-084:** Tak - zarządca jednostki centrum - polska; Nanogen. I uprzedzając pytanie - to wiedziałem z jego profilu na jednym z portali społecznościowych. Nie była to raczej rzecz, z którą by się krył.
&gt; 
&gt; **I:** Rozumiem, na razie to wszystko, ale pozostań dostępny na wypadek dalszych pytań.

//Wybór pliku z listy przez użytkownika 9988476: dalsze działania marketingowe//

Dnia 11.10.2020 r., z bazy danych mediów społecznościowy powzięto informację o aktywności klienta 04022021321.
 
Zapis aktywności:

------

Twój znajmy zaprosił Cię do wzięcia udziału w konferencji ApliM – szansa czy zagrożenie?

Data: 10.10.2020

Miejsce: Budynek 23; Wielka hala uniwersytecka (ul. Gmablina 14)

//[Użytkownik Henryk M. weźmie udział w konferencji]//

------

Potencjalny klient zamieścił także na swojej ścianie następujące treści:

------

ApliM pojawił się niedawno i zyskał już sporą popularność. Jak też zapewne państwo słyszeli, na całym świecie wytoczono serie pozwów przeciwko producentowi – firmie Nanogen, która swoją siedzibę ma w Kalifornii w USA. Chciałbym teraz przeanalizować stawiane jej zarzuty jak i odpowiedzi na nie.

(…)

Jak mogą państwo zauważyć przeważnie firmę oskarża się o łamanie praw człowieka, gdyż zdaniem skarżących jest to nielegalny eksperyment na masową skalę. Równie często pojawiają się zarzuty o naruszanie integralności cielesnej użytkowników tudzież dopuszczenie niebezpiecznego produktu do obrotu bez odpowiednich zezwoleń i badań. W końcu mamy też oskarżenia o naruszanie prywatności użytkowników przez gromadzenia danych. 

Teraz przeanalizujmy jak odpowiada na to Nanogen.

(…)

Łatwo zauważyć, że firma powołuje się zwykle na brak przekonujących dowodów, które mogłyby zakwestionować przeprowadzone przez nią badania, z których wynika, iż produkt jest całkowicie bezpieczny.

Wskazuje, że przypadki, w których aplikacja wywołała niepożądane skutki, ograniczały się przeważnie do problemów żołądkowych, wynikających z reakcji organizmu na wybrany koktajl. Pojedyncze przypadki gdy ApliM wpłyną negatywnie na układ nerwowy wynikały, zdaniem Nanogenu, z powodu aplikacji zbyt dużych ilości produktu, co wyraźnie było zastrzeżone zarówno w załączonej instrukcji, w potwierdzeniu złożenia zamówienia, jak i na opakowaniu.

Pozostałe zaś oskarżenia firma zbywa, argumentując, że przedstawione dowody są w rzeczywistości niczym niepotwierdzonymi domysłami czynionymi przez powoda. 

Większość procesów nadal się toczy jednak w niektórych przypadkach doszło już do wydania orzeczeń. Póki co sądy przychylały się do argumentacji Nanogenu.

(…)

//[Fragment zapisu  Konferencji  ApliM – szansa czy zagrożenie?; Data zdarzenia: 10.10.2020r.; Warszawa]//

------

Dobór materiałów doprowadził do uznania potencjalnego klienta, przez ISR[[footnote]] Inteligentną Sieć Rozpoznawczą [[/footnote]], za osobę wahającą się. Zmieniono status z  //umiarkowanej szansy pozyskania// na //realną szansę pozyskania//.

W związku z powyższym sprawa została przekazana do rozpoznania pracownikowi. Pracownik wydał następującą opinię:

&#34;System prawidłowo rozpoznał potencjalnego klienta. Zarejestrowana 4.01.2020 r. rozmowa świadczy o swego rodzaju strachu przed nowością jaką jest ApliM, jednak przytoczenie zarówno argumentów za jak i przeciw produktowi, które pojawiły się podczas konferencji wskazuje, że jest gotowy przyglądać mu się i nie odrzuca go z założenia.

Daje to znaczną szansę powodzenia przy podjęciu odpowiednich działań w celu pozyskania.

Zasadne zdaje się być zastosowanie, wprowadzonej niedawno przez zarządcę Konrada Nieczulaka, strategii oddziaływania poprzez otoczenie.

Ze względu na temat konferencji zaleca się podsuwanie, za pośrednictwem materiałów sugerowanych na stronach video i portalach społecznościowych, treści prezentujące zagrożenia płynące z powszechnie stosowanych rzeczy (np. leków) przy jednoczesnym podkreślaniu przydatności ApliM-ów.

Wybór odpowiednich osób zostaje oddany w gestię programów analitycznych. Wymogiem podstawowym jest posiadanie produktu.&#34;

Strategię U-1 wprowadzono w życie 12.10.2020r. Za cel obrano klienta 02012020121.

Dnia 20.10.2020r. ISR wytypowała rozmowę będącą prawdopodobnie skutkiem przyjętej strategii[[footnote]] Zapis pozyskany z kopii zapasowej danych klienta 02012020121, umieszczonej w chmurze [[/footnote]]:

------

- Powinieneś spróbować! Przecież byłeś na tej konferencji.

- Tak i dowiedziałem się co ApliM może zrobić. Nie mam ochoty się jąkać.

- Przecież to było przedawkowanie. Leków też zabronisz bo można je przedawkować?

- Dlatego część jest na receptę.

- Czytałeś kiedyś co wypisują w ulotkach? Nawet te bez recepty mogą dać takie skutki uboczne, że wylądujesz w szpitalu.

- Niby ską.. Nieważne.

- Mogę ci teraz wymienić z głowy dowolne skutki uboczne. Rzuć jakąś nazwę.

- Nie trzeba. I tak mnie nie przekonasz. Myślę, że Internet w telefonie mi wystarczy. Wolę nie wpuszczać go do głowy. To mroczne miejsce.

- //[śmiech]// Tak, właśnie dlatego mam filtry.

- Ciekawe czy ci w Afryce też je mają.

- Daj spokój to za głupie nawet na teorię spiskową. Zresztą to nie ma sensu - jak zarobią wciskając ludziom swój produkt za darmo i podstępem? Nanogen wysyła pomoc humanitarna dla PR-u to pewne, ale to zawsze pomoc. Czepianie sie tego jest niesmaczne.

- Masz rację. Jak zwykle dowcip mi nie wyszedł.

- Wiesz, z poczuciem humoru ApliM też może pomóc.

….

- Właśnie dorabiasz mi twarz kota i robisz zdjęcie, prawda?

- O co ty mnie podejrzewasz?

- Tak tylko przypominam, że wykorzystanie wizerunku bez zgody jest karalne.

//[Komunikat asystenta – Informacja potwierdzona. Zaleca się zaniechania działania lub uzyskanie zgody]//

- Z tobą to zero zabawy. Zresztą… pamiętasz jak było z twarzoksiążką?

 - Nie miałem wyboru, bez niej traciłem masę informacji. 

//[Komunikat asystenta – Rozmówca wykazuje oznaki zdenerwowania. Zalecana zmiana sposobu prowadzenia rozmowy; Zastrzeżenie użytkowania – zamierzony cel osiągnięty. Zastrzeżenie zapamiętane]// 

- Więc może oszczędzisz sobie ceregieli i kupisz ApliM? Jak cię polecę to dostaniesz zniżkę.

- Nie zaczyna się zdania od więc! A teraz daj mi powtarzać, zaraz mamy kolokwium.

//[Użytkownik Antek Pacior; Rozmowa rejestrowana i zapisana na życzenie użytkowania; Notatka użytkownika: Przesłać Heniowi po tym jak kupi ApliM]//

------

Powyższa rozmowa została uznana za istotną i przekazana pracownikowi do rozpatrzenia.

Pracownik wydał następującą opinię:

&#34;Zachowanie klienta 02012020121 sugeruje poprawny przebieg realizowanej strategii. Niemniej reakcja potencjalnego klienta wskazuje, że wciąż silne są w nim reakcje zaprzeczenia co zwiększa ryzyko niepowodzenia pozyskania.

Wskazany byłby nacisk przez innego klienta, cechującym się podobnym lub wyższym stopniem zażyłości z pozyskiwanym klientem co klient 02012020121. Niestety zgodnie ze spostrzeżeniami ISR jedyna spełniająca te kryteria potencjalna klientka, pomimo zaciekawienia produktem, nie jest w stanie podjąć decyzji o jego zakupie.

W zwiazku z powyższym dalsze działania powinny polegać na podsuwaniu potencjalnemu klientowi treści wskazujących na rosnącą popularność ApliMów, za pośrednictwem mediów społecznościowych.

Stosowne instrukcje zostały wydane odpowiednim programom&#34; 

Zgodnie z poleceniem pracownika, potencjalnemu klientowi przedstawiono następującą informację:

------

Rewolucja ApliMowa trwa. Obecnie posiada go już 45% polskiego społeczeństwa, zaś sprzedaż cały czas przyspiesza. W związku z tym rozpoczęto prace nad ustawą mające uregulować użycie urządzenia.

Przypomnijmy – ApliMy pojawiły się pod koniec ubiegłego roku i w krótkim czasie opanowały rynek nowych technologii. Szczególnie ucierpieli na tym producenci telefonów komórkowych i innych urządzeń mobilnych, które po aplikacji ApliMa stają się po prostu zbędne.

Szybko rosnąca popularność produktu zaniepokoiła także Komisję Europejską, która zapowiedziała zbadanie sprawy pod kątem zagrożenia dla konkurencji na rynku nowych technologii. Urząd Ochrony Konkurencji i Konsumenta zapowiedział ścisłą współpracę z komisją w tej sprawie.
  
Obecnie urządzenie jest najczęściej nabywane przez ludzi w przedziale wiekowym 30-40 lat, jednak wraz z obniżeniem ceny gwałtownie przyspieszyła sprzedaż w grupie wiekowej 15-29 lat. 

//[Fragment programu informacyjnego – Progadanka; 13.11.2020r.]//

------

Działania przyniosły niechciane skutki. Pod wpływem przedstawianych materiałów potencjalny klient zaczął interesować się grupami odmawiającymi stosowania produktu.

Zmieniono status z //realnej szansy pozyskania// na //umiarkowaną szansę pozyskania//. W aktach pracownika automatycznie zamieszczono informację o podjęciu nieprawidłowej decyzji.

Na podstawie danych z ISR program podjął próbę zniwelowania negatywnych skutków poprzez prezentację treści przedstawiających zalety produktu. Działania okazały się nieskuteczne, pomimo ich oparcia o wzorce preferencje potencjalnego klienta dostarczone przez programy analityczne mediów społecznościowych[[footnote]] Dostęp na podstawie umowy nr. 200402019365[[/footnote]]. Prezentowane materiały zostały przez niego zablokowane jako nieodpowiadające preferencjom użytkownika.

1.12.2020 r. do systemu wpłynął pakiet danych od strony fajne-skórki.pl, w ramach promocyjnej współpracy powiązanej. ISR wytypował z niej rozmowę świadczącą o zmianie sytuacji, w wyniku czego przywrócono status //realnej szansy pozyskania//.

Zapis pozyskanej rozmowy:

------

- Piąteczka! Która to już – 20?

//[Komunikat asystenta użytkownika Antek Pacior(UAP) – Obecnie posiadasz 2 oceny bardzo dobre z tego przedmiotu; Zastrzeżenie użytkowania – To tylko żart; Zastrzeżenie zapamiętane]//

- Daj spokój, dopiero druga.

- Złościsz się bo ty masz tylko tróje. A z komputerem w głowie byłoby łatwiej.

- Dla mnie to jak ściągnie.

- Czyli coś co wszyscy robią.

//[Komunikat asystenta UAP – Użytkowniczka Genowefa Karbocka(UGK) wysyła zaproszenie do wspólnego łącza; Zaproszenie zaakceptowano]//   

- Zasady to zasady. Trzeba ich przestrzegać.

//[UAP do UGK – Co tam?//

//UGK – Super, właśnie skończyłam zajęcia.]//

- Nie przypominam sobie by regulamin zabraniał używania ApliMów.

//[UAP - Chodź tu szybko.{UAP udostępnia swoja lokalizację UGK} Mam dyskusję z Heniem.
UGK – O ApliMach?]//

- Zabrania korzystania z telefonów, więc tego tym bardziej. 

//[ UAP – Tradycyjnie. Ustaw sobie komunikat kiedy dotrzesz.//

//UGK – Po co?//

//UAP – Zobaczysz]//

- Antek, zasnąłeś? 

- Tylko pogrążyłem się w myślach.

- Ech, wkurzająco już było jak ludzie siedzieli obok siebie gapiąc się w  telefony. Teraz to dopiero będzie – ludzie będą siedzieć bez słowa, gapiąc się przed siebie.

- Daj spokój. ApliM to coś więcej niż telefon. Pozwala przewidzieć przyszłość.

- Acha. A frytki też robi?

//[Komunikat automatyczny od UGK – Będę za 30 sekund]//

- Owszem. Na przykład – teraz analizuję co się dzieje dookoła. Przetwarzam.

//[Komunikat systemowy – Funkcja analiza nie wykupiona. Zalecane odwiedzenie sklepu; Zastrzeżenie użytkownika – To, kurwa, żart; Zastrzeżenie zapamiętane]//

//[Komunikat automatyczny od UGK – Będę za 10 sekund]//

- Bip, bom – wyniki. Zza północnego zakrętu wyjdzie Gienia za 3, 2, 1…

//[Komunikat automatyczny od UGK – Już jestem!]//

- Hejka!

- Jak to, ale…. Antek – wysłała Ci SMS-a, tak?

- Nic takiego nie robiłam. O co Wam chodzi?

//[UGK – Jak myślisz, kiedy się zorientuje?]//

- Właśnie. Jak nie wierzysz to spójrz sam. Widzisz, zero wiadomości od niej.

//[UAP – Dajmy mu parę chwil. Zaraz załapie]//

- ApliMy nie mogą czegoś takiego.
 
- Więc jak to zrobiłem? To ApliM!

- Ale to znaczy… 

- Co?

- Straszny hałas, chyba skończyły się zajęcia w sali obok!

//[Uruchomienie filtrów hałasu przez UGK i UAP]//

- Nie jest źle. To co chciałeś powiedzieć, Heniu?

- Gienia – czy ty zaaplikowałaś sobie ApliMa?

- Winna. 

- Rozumiem, że winna. Słabo słychać, co Ci ludzie tak się drą?

- Gdybyś miał ApliMa to wtedy.. Filtry!

//[UGK – Albo tak.//

//UAP – Racja.//

//UGK – To naprawdę super//

//UAP – Nom//

//UGK – Dzięki za zniżkę. Naprawdę było warto]//

- Ej, telepaci! Musicie poćwiczyć bo widać po was kiedy się przełączacie na łącze.

//[Komunikat asystenta UGK i UAP  – Informacja potwierdzona. Zalecane pobranie filtru maskującego mimikę ze sklepu]//

- Proszę, ktoś tu czytał o ApliMie. Jak chcesz dam Ci taką zniżkę jak Gieni.

- Podziękuję. Gienia, naprawdę sądzisz, że to dobry pomysł?

- Przecież zawsze można to wyłączyć. A dzięki temu mam wszystkie notatki w głowie. Nie musze chodzić na wykład by w nim uczestniczyć bo wystarczy jeden człowiek, który go udostępnia na wspólnym łączu.

- Tak, ostatnio na wykładach zrobiło się pusto. Wykładowcy zauważyli, na pewno odwdzięczą się nam na egzaminach.

- Oj tam, z ApliMem będzie prosto.

- I nieuczciwie.

- Dajmy temu spokój. Chłopaki, wiedzieliście, że można nakładać skórki na rzeczywistość? Aktualnie przebywam na Marsie. Serio, zupełni inny świat.

//[UAP – Korzystasz z podstawowych. Tu znajdziesz fajniejsze i to za darmo {UAP przekazuje AGK link}//

//UGK – Dzięki]//

- Tak, zupełnie inny świat. 

//[Zapis łącza dzielonego między użytkownikiem Antek Pacior, a użytkowniczką Genowefą Karbocką. Przekazany stronie – fajne skórki.pl; dnia 29.11.2020r., w ramach promocji: „odziej się w historię – prześlij nam zapis jak nas odkryłeś, a otrzymasz 10 darmowych skórek]//

------
&gt; //Program zewnętrzny - komunikator specjalny K084//
&gt; 
&gt; **Zapis okna komunikacyjnego:**
&gt; 
&gt; **Inkwizytor(I):** Czy wiesz coś o Genowefie Karbockiej?
&gt; 
&gt; **Byt uprzywilejowany SCP-PL-084 (PL-084):** Zetknąłem się z nią, ale krótko. Zdążyła poprosić jedynie o usunięcie jednej cechy, a potem straciliśmy kontakt.
&gt; 
&gt; **I:** Jaka to była cecha?
&gt; 
&gt; **PL-084:** &#34;Niepewność&#34;.
&gt; 
&gt; **I:** A dlaczego przerwałeś manifestacje tak wcześnie?
&gt; 
&gt; **PL-084:** Tak jak w poprzednim przypadku - niekorzystny dla mnie zbieg okoliczności. Wielka awaria Internetu na Grochowie w grudniu 2020. Internetu nie było tam przez 2 tygodnie. Ale na pewno Pan o tym słyszał, Inkwizytorze.
&gt; 
&gt; **I:** Tak. Z tego co pamiętam ta awaria to też był ciekawy przypadek - ekipa trzech dresiarzy spod bloku znalazła 100 zł, zabawiła się i pod wpływem zniszczyła skrzynkę zawierającą światłowody.
&gt; 
&gt; **PL-084:** I dziwnym trafem akurat ta skrzynka, z powodu wadliwie zaprojektowanej sieci, okazała się kluczowa dla przesyłu internetu. Konieczna była szybka przebudowa całej lokalnej instalacji. Niesamowity zbieg okoliczności. Nie sądzi pan Inkwizytorze?
&gt; 
&gt; **I:** Odbiegamy od tematu. Dlaczego nie kontynuowałeś manifestacji po usunięciu awarii?
&gt; 
&gt; **PL-084:** Ponieważ ktoś u Was przeczytał, z kim chcę podjąć współpracę i stwierdził, że narusza to art. 2 naszej Umowy. A dokładnie: &#34;Poddawana manifestacji to młoda kobieta, posiadająca rodzinę. Tymczasem dostępnych jest wiele osób spełniające przesłanki wymienione w art. 2. Nie powinno stanowić problemu znalezienie osób starych i samotnych&#34;. Ja zaś zawsze przestrzegam umów. O czym świadczy ta rozmowa.
&gt; 
&gt; **I:** Rozumiem. A czemu zainteresowałeś się Panią Karbocką w pierwszej kolejności?
&gt; 
&gt; **PL-084:** Powiedzmy, że jej profil sugerował, że doskonale oddawała odczucia czasów zmian, które chciałem zachować. Ale odbiegamy od tematu, jak sam Pan wcześniej zauważył Inkwizytorze.
&gt; 
&gt; **I:** Wręcz przeciwnie. Ze względu na to co twierdzisz, muszę Cię jak najlepiej poznać. Twoje motywacje. Z pewnością rozumiesz, że Twoja skarga budzi pewne wątpliwości.
&gt; 
&gt; **PL-084:** Co ma Pan na myśli, Inkwizytorze? Proszę rozwinąć.
&gt; 
&gt; **I:** Henryk Moczydłowski przewodzi pracom, które w oczywisty sposób mogą wpłynąć na Twoja sytuację, a dzięki jego profesjonalizmowi wyniki przewyższają pierwotne oczekiwania. Może to budzić niepokój z Twojej strony, że Fundacja zerwie zawartą umowę. Rzecz jasna taki zamiar nigdy nie powstał, o czym świadczy konsultowanie z Tobą przebiegu prac.
&gt; 
&gt; **PL-084:** Odłóżmy dyplomatyczne mowy na bok, Inkwizytorze. Naprawdę Pan myśli, że próbowałbym oczerniać kogoś by chronić siebie? Wspominałem już - znam się na ludziach. Gdybym chciał zablokować prace znalazłbym lepszą metodę.
&gt; 
&gt; **I:** Z całym szacunkiem, Twoje oskarżenie brzmi niemal jak teoria spiskowa. Zaś dowody też nie są jednoznaczne. Łatwo przypisać te zdarzenia przypadkowi.
&gt; 
&gt; **PL-084:** Niech mi Pan wierzy Inkwizytorze, gdym mógł przesłać dokument, który potwierdza to czarno na białym to bym to zrobił. Problem w tym, że jeszcze go nie napisaliście. Brak Wam mojego wyczucia by to zauważyć.
&gt; 
&gt; **I:** Poprzestańmy na tym. Będę kontynuował analizę sprawy. Pozostań dostępny.
&gt; 
&gt; ------
&gt; **Notatka informacyjna:**
&gt; 
&gt; Henryk Moczydłowski pracuje w Fundacji od 3 lat. W tym czasie nie popełnił nawet najmniejszego wykroczenia, jest modelowym i wydajnym pracownikiem. W związku z tym został szefem zespołu, który ma za zadanie stworzyć zabezpieczenia, które pozwolą stosować AliM-y w Fundacji.
&gt; 
&gt; Wyniki prac jego zespołu znacznie przekraczają pierwotne oczekiwania. Najprawdopodobniej po przeniesieniu na ApliM-y program GOSK będzie znacznie skuteczniej blokował manifestacje obiektu SCP-PL-084 niż dotychczasowa wersja.
  
ISR odnotowała zmianę podejścia potencjalnego klienta. Pierwszym jej przejawem było udzielenie odpowiedzi: &#34;Smutna prawda :(&#34; i oznaczenie jako &#34;lubię to&#34;, poniższego postu w portalu społecznościowym:

------

Jeśli ktoś pisze pracę o martwych zakazach i nakazach to koniecznie musi tam wylądować: 

&#34;Regulamin Uniwersytecki:

Art. 332 Zabrania się korzystania z ApliMów podczas odpowiedzi, kolokwiów i egzaminów.&#34;

Co oni brali jak to pisali XD

#Nawetnieczujekiedyrymuje

------
ISR przedstawiła zaistniałe okoliczności pracownikowi, który wydał następującą opinię:

&#34;Nieoczekiwane pozyskanie klientki 22112020876 zmieniło nastawienie potencjalnego klienta. Zgodnie z wcześniejszymi przewidywaniami było to kluczowe dla powodzenia dalszych działań.

Ponieważ to zdarzenie zaskoczyło potencjalnego klienta, niezwykle skutecznie wywołało w nim pożądane odczucia. Należy podtrzymać powstałe w nim emocje, poprzez prezentacje odpowiednich treści.

Stosowne dyspozycje zostały wydane programom&#34;.

W zwiazku z powyższym poleceniem, za pośrednictwem materiałów polecanych serwisu video, potencjalnemu klientowi zaprezentowano następujący materiał:

------

ApliMy uregulowane!

Od przyszłego roku wchodzi w życie projekt ustawy ograniczającej dostęp do ApliMów dla ludzi poniżej 16 roku życia. Osoby poniżej tego wieku będą mogły dokonać aplikacji tylko za zgodą rodziców. Ponadto zabronione będzie aplikowanie ApliMów dzieciom, które nie ukończyły 13 roku życia.

Sprzedaż urządzeń podlegać będzie kontroli ze strony odpowiednich organów państwa, wprowadzony zostanie też wymóg spełnienia dodatkowych wymogów bezpieczeństwa.

Ustawa zawiera także implementację unijnej dyrektywy, wydanej niezwykle szybko pod naciskiem największych wytwórców urządzeń mobilnych. W wyniku jej wprowadzenia Nanogen ma obowiązek uczynić swój produkt kompatybilny z wytworami innych przedsiębiorców, tak by dokonując niezbędnych z czasem uzupełnień, klient nie był uzależniony od pierwotnie wybranego producenta.   

Przypominamy, że obecnie aplikacji ApliMów dokonało 65% polskiego społeczeństwa. Zyskały one uznanie nawet wśród ludzi starszych, pojawiły się także badania nad wykorzystaniem ich przy leczeniu chorób psychicznych i układu nerwowego.

//[ Fragment programu informacyjnego – Progadanka; 14.12.2020r.]//

------

23.12.2018 ISR wytypowała spośród dostępnych danych dwie zarejestrowane rozmowy.

Zapis pierwszej rozmowy:

------

- Halo?

- Gdzie jesteście?

- Zaraz podeślę ci… A no tak, nie mogę.

- Antek, numer sali!

- Nie pamiętam, ApliM mnie prowadził.

- To sprawdź!

- Trzeba było wcześniej się ogarnąć. Nie moja wina, że spóźniasz się na spotkanie wigilijne.

- Sala!

- Już – 17.

- Dzięki, będę za 5 minut.

//[Komunikat asystenta – Rozmówca nie posiada ApliMa. Namierzanie lokalizacji telefonu rozmówcy – wyłączone. Niemożliwa weryfikacja stwierdzenia]//

//[Użytkownik Antek Pacior; Rozmowa rejestrowana, zapisana i przekazana firmie Kalendar w celach reklamowych. W zamian użytkownik otrzymał zniżkę w sklepie; Data: 20.12.2020]//

------

Zapis drugiej rozmowy:

------

- Uff, ledwo się wyrobiłem.

- Czemu się nie ogarnąłeś wcześniej?

- Nie było o tym informacji! Nigdzie! Ani twarzoksiążka, ani mail! Nic!

//[Komunikat Asystenta – Informacja prawdziwa.]//

- Poszło przez ApliMy, na wspólnym łączu. Niewielu ludzi zagląda teraz na stare kanały.

- Zauważyłem.

- Słuchaj, ustawie ApliMa by przesyłał ci najważniejsze komunikaty na telefon, ale… ile można? Jak długo dasz radę tak jechać?

- Twarzkosiażka…

- Co?

//[Komunikat asystenta – uczucia rozmówcy niejasne. Brak możliwości zweryfikowania przez ApliMa]//

- Nic, powiedz mi lepiej, jak wygląda kwestia prywatności w ApliMach. Co można tam poustawiać?

- Czyżbyś chciał sobie taki kupić?

- Tego nie powiedziałem.

//[Użytkownik Antek Pacior; Rozmowa rejestrowana i zapisana w ramach programu wyszukiwania klientów. W zamian użytkownik otrzymał zniżkę w sklepie; Data: 20.12.2020]//

------
Dane te zostały przekazane do oceny pracownikowi. Pracownik wydał następującą opinię:

&#34;Zarejestrowane rozmowy wskazują, że potencjalny klient zaczyna odczuwać negatywne skutki społeczne nieposiadania produktu. W połączeniu ze wcześniej podjętymi działaniami powinno to skłonić go do jego zakupu, pomimo wykazywania pewnej niechęci wobec ApliMów.

Nie należy podejmować już żadnych dodatkowych działań reklamowych, a w razie wystąpienia zdarzenia, które ostatecznie utwierdzi w nim wywołane odczucia - przesłać mu bezpośrednia reklamę zachęcająca do kupna.

Odpowiednie dyspozycje zostały wydane programom&#34;.

31.12.2020 do systemu wpłynęła rozmowa, rozpoznana przez ISR jako spełniajaca wskazane kryteria.

Zapis rozmowy:

------

- Chwila, dobrze zrozumiałem? Jesteśmy tylko ty, ja i Gienia? Ale mówiłeś, że to będzie wielka impreza sylwestrowa.

- Bo będzie. Robimy wielkie łącze z całą uczelnią. Przygotowali z 10 różnych stref klimatycznych, więc każdy dla siebie coś znajdzie. Efekty będą lepsze niż kiedykolwiek wcześniej bo Nanogen, wypuścił specjalna sylwestrowe rozszerzenie. Tanio, blisko, bezpiecznie, a ogranicza nas tylko własna wyobraźnia. 

- A co ze mną?

- Puszczę ci strumieniowanie na telefon to też będziesz mógł uczestniczyć.

- Super. Dobrze, że naładowałem baterię. 

- No i pamiętaj, że dzięki temu unikniesz reklam. Nie ma ich wiele, ale zawsze milej nie oglądać ich wcale.

- Racja. To ja nasypię sobie chipsów.

- W kuchni są też napoje to przynieś od razu.

//[ Komunikat asystenta – rozmówca wykazuje oznaki przygnębienia i rezygnacji]//

//[Użytkownik Antek Pacior; Rozmowa rejestrowana i zapisana w ramach programu wyszukiwania klientów. W zamian użytkownik otrzymał darmową aplikację sylwestrową do pobrania w sklepie; Rejestracja o wysokim priorytecie – zalecane podjęcie działań marketingowych;  Data: 31.12.2020r.]//

------

W zwiazku z powyższą rozmową i zgodnie z danymi instrukcjami, 1.01.2021 nastąpiło automatyczne nadanie wiadomości reklamowej.

Treść wiadomości:

------

Drogi Kliencie!

Minął rok od premiery ApliMów. W tym czasie usprawniliśmy życie setek milionów ludzi na całym świecie. Dzięki naszemu produktowi osiągają oni wysokie wyniki w nauce, pracy,  a zarazem posiadają znaczące ilości wolnego czasu. Który mogą przeznaczyć na nawiązywanie kontaktów i wspólną zabawę z ludźmi z całego świata. Bowiem nie ogranicza ich nic  - nawet odległość!

Co więcej, stawiane ApliMom zarzuty, zostały oddalone przez sądy jako bezpodstawne, a ustawodawstwa na całym świcie dały nam narzędzia do świadczenia usług jeszcze lepszej jakości.

Firma Nanogen chce się podzielić z Tobą tą radością. Dlatego też na dobry początek nowego roku, oferujemy Ci zakup najnowszego ApliMa ze zniżką 60%. Oferta jest jednak ważna jedynie przez 5 następnych dni, więc nie zwlekaj!

W razie innych pytań prosimy skontaktować się z naszym konsultantem – łącze w załączniku.

ApliM – dopasuj świat do siebie.

//[Wiadomość email na adres HenrykMoczydłowski96@dom.com. Odebrano: 01.01.2021r. 
Widomość oznaczona przez użytkownika gwiazdką.//

//Otwarcie łącza zamieszczonego w złączniku – 03.01.2021r.]//

------

Po odbyciu serii rozmów z konsultantem, dnia 4.02.2021 r. potencjalny klient podpisał umowę w siedzibie producenta, stając się klientem. 

Działania marketingowe w celu pozyskania, uległy w zwiazku z tym zakończeniu.

&gt; //Program zewnętrzny - komunikator specjalny K084//
&gt; 
&gt; **Zapis okna komunikacyjnego:**
&gt; 
&gt; **Inkwizytor (I):** Czy chciałbyś przedstawić jakieś dodatkowe dowody na poparcie swoich twierdzeń?
&gt; 
&gt; **Byt uprzywilejowany SCP-PL-084 (PL-084):** Nie.
&gt; 
&gt; **I:** Dobrze. Odpowiedz mi jeszcze na jedno pytanie - czemu Twoim zdaniem to wszystko miałoby służyć?
&gt; 
&gt; **PL-084:** Nie jestem w stanie na to odpowiedzieć. Wiem tylko, że komuś lub czemuś nie podoba się moja współpraca z Fundacją.
&gt; 
&gt; **I:** A możesz powiedzieć co dokładnie?
&gt; 
&gt; **PL-084:** Najprawdopodobniej to jak potrafię wychwytywać subtelne zmiany w ludziach i bardziej rozległych procesach z nimi związanymi. To kiedy ktoś na nich wpływa.
&gt; 
&gt; **I:** I twierdzisz to wszystko na podstawie jednego zdania: &#34;Nie ma sensu sprzeciwiać się nieuniknionemu postępowi&#34;, które Henryk Moczydłowski wypowiedział podczas konsultacji z Tobą?
&gt; 
&gt; **PL-084:** Nie tylko, ale to ważna przesłanka. Wiem, że gdyby nie zdarzenia w 2020, nigdy by czegoś takiego nie powiedział. 
&gt; 
&gt; **I:** I wiesz to bo znasz się na ludziach?
&gt; 
&gt; **PL-084:** Tak.
&gt;  
&gt; **I:** Miałeś w tych zdarzeniach swój udział. Czemu wtedy Cię to nie niepokoiło?
&gt; 
&gt; **PL-084:** Pewne wzorce można zobaczyć dopiero z perspektywy czasu.
&gt; 
&gt;  **I:** Rozumiem. Chciałbyś poruszyć jeszcze jakaś kwestię?
&gt; 
&gt; **PL-084:** Nie, to wszystko.
&gt; 
&gt; **I:** Dobrze, skoro nie masz nic do dodania możemy zakończyć rozmowę. Twoje zgłoszenie zostanie rozpatrzone i podjęte zostaną stosowne działania.
&gt; 
&gt; **PL-084:** Jestem o tym przekonany, Inkwizytorze.
&gt; 
&gt; //Zamknięcie programu zewnętrznego -  komunikator specjalny K084//

//Rozłączenie z siecią Nanogen przez użytkownika 9988476//

[[=]]
**KONIEC ZAPISU**
[[/=]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:30.160804.</em>
  
</div>
</body>