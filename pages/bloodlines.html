<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Pokrevní Linie</title>
</head>
<body>
<div id="container">
  
  <div class="page">
    <h1 class="title">Pokrevní Linie</h1>
    <p>
      Link to article: <a href="https://scp-wiki.wikidot.com/bloodlines" target="_blank">Pokrevní Linie</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/info:start" target="_blank"><code>info:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/info:end" target="_blank"><code>info:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include info:start]]
**Název: Pokrevní linie**
**Originál:** https://scp-wiki.wikidot.com/bloodlines
**Autor:** [[*user psul]]
**Překladatel:** [[*user Miss_Martins]]
[[include info:end]]

Ostnatý nůž rozřízl dívce hrdlo. Její tělo kleslo na studené dlaždice a její tmavé vlasy dopadly do kaluže krve před ní. Odrazy se svíjely na hladkém karmínovém povrchu, jak chladné horské větry táhly a kroutily plameny pochodní na nádvoří. Stará žena se přiměla dívat, jak dívka umírá. Poté zvedla oči k muži, který držel čepel.

Vojáci odešli. Třicet členů jejího rodu leželo mrtvých. Ona a tento muž byli jedinými živými tvory, kteří zůstali v tomto hradu, na této hoře. Stará žena, zkrvavený válečník a nůž.

&#34;Vstávej, babă,&#34; řekl muž hrubě. Vzal ji za paži a postavil ji na nohy.

Mluvil jejím jazykem, uvědomila si s trhnutím. Použil jiný jazyk při mluvě s vojáky, který byl drsný pro její uši. Ale po celou dobu zabíjení mlčel; jeho pohyby byly rituální, ale obratné a účinné. Kromě své hrůzy v nich dokonce viděla krásu. Z té myšlenky se jí udělalo špatně.

Muž ji otočil čelem k sobě a stále ji držel za zápěstí. &#34;Podívej se na mě, babă. Znáš mě?&#34;

Viděla jeho uhlově černé vlasy a olivovou pleť. Jeho pružná postava, svlečená do pasu a potřísněná zasychající krví. Dívala se do jeho tmavých očí, které hořely. Hrůza, která se jí hromadila v žaludku, byla stále hlubší a silnější.

Odvrátila svůj pohled. &#34;Pověsti říkají, že se vám říká Dračí syn,&#34; řekla tichým hlasem.

Válečník na znamení souhlasu sklonil hlavu. &#34;Mám pro tebe úkol, babičko.&#34; Zdrobnělina byla protkána ležérním opovržením.

Očekávala smrt, další tělo uprostřed masakru. Představa, že ji, nejstarší z její rodiny, ušetří, jí připadala krutá a zesměšňující. Čelisti se jí napjaly, když se její strach mísil s novými emocemi – nenávistí, zmatkem a pod tím vším malá, ale vzdorovitá naděje.

Pokud v ní cítil to napětí, tu naději, muž to nedával najevo. Spustil její zápěstí.

&#34;Opusť toto místo,&#34; pokračoval. „Jdi a řekni svým lidem, co jsi dnes večer viděla. Budou respektovat tvá slova. Pověz jim, že jsem skutečný. Pověz všem Romům, že Valašsko má nového prince a že mi budou sloužit, nebo poteče jejich krev.&#34;

Podívala se na šarlatové otisky prstů, které jí zanechal na zápěstí, a vzplanul v ní hněv.

„Romové neslouží. Nemáme žádné prince,“ řekla zuřivě.

Ale válečník se jí vysmál.

„Myslíš, že jsi první, kdo to říká? Zlomil jsem válečníky a zotročil města. Přicestoval jsem sem s padesáti muži a do roka ovládnu Valašsko. Rozsekám Moldávii a Transylvánii jako pečená jehňata. Osmané se mě budou bát a padnou přede mnou. Vy cikáni nejste nic.&#34;

&#34;Přesto Romové sloužit nebudou.&#34; Byla to tvrdohlavost dlouhých let, která vytlačila její hrůzu.

&#34;Pak ti ukážu cenu, kterou zaplatíš,&#34; řekl válečník.

Natáhl se k její tváři, rychleji, než stačila zareagovat, a ona cítila, jak jí jeho prsty třely krev – ještě vlhkou, ještě teplou – přes její víčka. Svět se zatočil a její oči se otevřely v rezavě zbarvené noční můře.

Dívala se dolů na vojenský tábor, který se stále přibližoval. Světlo měsíce bylo granátové a rubínové, stíny černé. Padla blíž k vojákům, vidouc jejich turbany a šavle. Najednou stany v celém táboře hořely, čímž muže a koně uvrhly do paniky. Jak ohně hučely, proháněly se mezi nimi temné postavy a zabíjely zmatené vojáky. V jejich čele byla tvář válečníka osvětlena plameny a krvavým měsíčním světlem.

Pak vize zmizela a ona procházela hustým lesem, světlo bylo stále červené. Cítila, že jí něco neúprosně táhne vpřed. Když se prodírala masou vysokých holých kmenů, kapka tekutiny na jejím rameni přitáhla její pohled vzhůru. Nahoru, k mrtvolám visícím nad ní.

Nebyly tam žádné stromy. Byla v lese kůlů, v houšti nabodnutých. Muži, ženy, děti: stovky těl, tisíce – neviděla pro ně konce. Visely volně na tyčích, které jimi byly proraženy ze všech úhlů, nabroušené hroty vyčnívaly z úst, krku, končetin, břicha. Jejich pouhá váha, která se tyčila nad ní, ji ohromila, ale pokračovala v chůzi, tažená kupředu navzdory sama sobě.

Krev neustále kapala shora, jak ji její zesláblé nohy vedly do malého stoupání. Vynořila se z lesa mrtvých na mýtinu a spatřila válečníka. Stál na hřebeni kopce, s mladou dívkou v bílém na kamenné desce před ním. Ze všech stran k němu z kopce stékaly potoky krve a shromažďovaly se v jezírku u jeho nohou. Kolíky se táhly všemi směry, smrt, kam až dohlédla. Válečník se naklonil a popadl dívku, a když se jí zakousl do krku, vzhlédl a setkal se s očima staré ženy.

A pak byla zpátky na nádvoří, v chladné noci. Válečník se na ni panovačně podíval.

&#34;Dhampír!&#34; zaklela. &#34;Démon krve!&#34;

Vytáhla z opasku dřevěný krucifix a přistrčila ho k němu, druhou rukou si šmátrala po kapsách. Válečník široce rozpřáhl ruce. Jak postupovala, opatrně ustoupil dozadu a zastavil se s nohama v kaluži krve.

Zaváhala a on se znovu zasmál. Rychlé gesto válečníka a krucifix jí v ruce praskl a ramena příčníku spadla na dlaždice. Postava Krista byla zkroucená a roztažená, přičemž //hrot// kříže ho nyní nabodl od slabin až po korunu.

Stará žena upustila poskvrněný kříž - v každém případě to bylo jen rozptýlení. Její druhá ruka se vynořila ze sukně se směsí konzervovaných listů, které foukla směrem k válečníkovi. Zavěšené ve vzduchu vířily silněji a rychleji a zahalily muže do dezorientujícího oblaku trosek. Uhnul dolů, předklonil se, ale miniaturní vír se pohyboval s ním a odřízl jeho zrak i zvuk.

Žena ustoupila a hledala, kudy uniknout. Už když ustupovala, viděla krev stoupat ze země. Tato vlna nasákla listy a smyla je na zemi, válečník vstal a vykročil vpřed. Krev za ním visela ve vzduchu v listech jako velká červená křídla.

&#34;Bylinková čarodějnice,&#34; zavrčel. &#34;Myslíš, že se tvoje //špinavá// magie může dotknout hostitele-pána [[[http://scp-cs.wikidot.com/scp-140 |Daeva]]]?&#34;

Mávl rukou a ona se najednou nemohla pohnout. Zmenšil mezeru mezi nimi a máchl nožem. Plochá čepel ji pohladila po tváři, když jí míjela hlavu. Poté byl nůž nehybný a připravený v jeho ruce, hrotem zamířený na její tvář.

Válečník pokračoval: „Naše říše se rozprostírá od Kalmaru až po sibiřské pustiny. Já jsem hrot oštěpu – skrze mě Daeva dobývá Západ a Východ, postupujíce bez omezení. Ty a tvůj lid jste popel před větrem našeho příchodu.&#34;

Pomalu přibližoval dýku, tlačíce ji blíž. Její hrdlo se sevřelo, ale nemohla křičet. Její svět se zúžil na velikost nože, na velikost hrotu. Stále se přibližoval. Cítila, jak se hrot opírá o povrch jejího oka.

&#34;Nemůžete si vybrat jinak, než sloužit,&#34; řekl muž, jehož hlas se nyní ztišil. „Ve vaší moci je pouze způsob vaší služby. Řekni svým lidem - budou otroci, nebo budou dobytkem.&#34;

Nůž se zastavil. Nemohla mrkat. Hrot na její oční bulvě byl horší než bolest - každý nerv v jejím těle se soustředil na tlak, chtěla, aby se nezvyšoval, představujíc si, že se tak stalo.

Daevský lord se naklonil k její nehybné hlavě a zašeptal: „Ta dívka, poslední, kterou jsem zabil. Byla to tvoje vnučka, že? Cítil jsem to v ní. Přemýšlej o ní, než odpovíš. Mysli na její sestru. Na celou tvoji rodinu.&#34;

Její poznání bylo náhlé – měla poslední, zoufalou naději. Tahala ve vzpomínkách útržky zakázaných znalostí, kterým ji naučily odolávat až dlouhé roky tréninku s vlastní babičkou. Náhle uvolnil sevření, kterým ji držel; odtrhla hlavu od nože, on se usmál a vyhodil ho vysoko. Stará žena se sebrala a otočila se zpátky k válečníkovi.

&#34;Romové neslouží.&#34; Plivla mu pod nohy.

Jeho rychlost byla krásná a divoká. Jednou rukou ji chytil za paže, druhou chytil dýku ze vzduchu. Z jejích zápěstí vystříkla krev, když je rozedraly ostny. Ruce jí bezvládně visely a přepadla ji bolest a šok.

Daevova ruka byla jako svěrák na jejích pažích. &#34;Neurychlím to pro tebe,&#34; řekl a sklonil se, aby se napil z jejích podřezaných žil.

Jak tak stála a umírala, stařena pronikavě kvílela: pro svou dceru, pro dceru své dcery, pro všechny ze svého rodu. Její hlas pomalu zakolísal v tenkou melodii beze slov, rozporuplnou jako vrány, které hnízdily ve věžích hradu.

Zpívala jen krátce, když jí válečník podřízl hrdlo.

Ale bylo to dost dlouho.

------

Když Konstantin, janičář Jeho imperiálního Veličenstva Mehmeta II., vyšplhal se svými strážemi po tisícy schodů do Citadely Poenari, nevěřil příběhům, které si vyprávěli v Sibiu. Ale příšernou scénu na nádvoří nedokázal vysvětlit.

Téměř sto těl, mrtvých nejméně měsíc, ale nedotčených vlky nebo mršinami. Někteří viseli ze zdí hlavou dolů, hrdla rozřezaná jako zmasakrovaná prasata. Jiní leželi na hromadách, nazí a bledí, s kůží stužkovanou stovkami hlubokých řezů, jako by je chtěla vykrvácet z každého kousku masa. Mnoho mrtvol jak se zdá, byly cikáni. Ostatní nebyli jako lidé, které Osmanská říše zná - divocí a potetovaní, s ďábelsky vyhlížejícími zbraněmi, z podivného důvodu nevytasenými. Ale ani to nebylo to, co ho odradilo.
 
Téměř každý povrch nádvoří byl natřený krví. Nedávné deště to proměnily v nečitelné, ale muselo být monumentální: možná nástěnná malba nebo zápis v jazyce, který Konstantin neznal. Ale bylo to nemožné, nemyslitelné. Za jaké velkolepé dílo by všichni tito lidé vykrváceli?

Když míjel další hromadu mrtvol, Konstantin spatřil osamělou postavu zhroucenou u protější zdi. Pod tělem jasně zaschla kaluž krve, ale zeď vedle ní byla jediným čistým povrchem na celém nádvoří.

Konstantin přistoupil blíž a uviděl muže s olivovou pletí a postavou bojovníka. Válečníkova tvář byla rozmazaná vybledlou rudou a na každé straně byly hluboké škrábance od nabroušených nehtů: nehty toho muže, Konstantin pod nimi spatřil krev. Oči měl otevřené ve vášnivém pohledu na ten poslední prázdný kus kamene. Levou paži měl pokrytou ranami – špička jednoho prstu useknutá, dlaň ruky proťatá napříč. Levé zápěstí bylo téměř odděleno jediným hlubokým řezem; bylo přitisknuto k okraji prázdné stěny v poslední ochabující šmouhu. A jeho pravá ruka stále svírala ostnatý nůž.

Konstantin sestoupil po tisíci schodech, jeho myšlenky byly ustarané. Ale když sestupoval, vrátily se měkké transylvánské deště. Příliv historie opadl a jeho vzpomínky na Daeva byly smyty. Než se dostal na dno údolí, zapomněl na svůj úděl a znovu se cítil sangvinický.

Když odjížděl, začal si tiše zpívat.</textarea></pre>
  </div>

</div>

<div id="footer">
  
    <em>Last updated 2024-02-07 18:30:30.198176.</em>
  
</div>
</body>