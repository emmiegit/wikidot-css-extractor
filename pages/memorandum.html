<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Memorandum</title>
</head>
<body>
<div id="container">
  
  <div class="page">
    <h1 class="title">Memorandum</h1>
    <p>
      Link to article: <a href="https://scp-wiki.wikidot.com/memorandum" target="_blank">Memorandum</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>.yui-navset .yui-content,
.yui-navset .yui-navset-top .yui-content {
    border: 0;
    background: 0;
    padding: 0;
}
.yui-navset .yui-nav,
.yui-navset .yui-navset-top .yui-nav {
    border-width: 0 0 2px;
}
.yui-navset .yui-nav a, .yui-navset .yui-navset-top .yui-nav a {
  background: 0;
  border: 0;
  color: ;
  color: #b01;
}
.yui-navset .yui-nav a em, .yui-navset .yui-navset-top .yui-nav a em {
  border: 0;
}
.yui-navset .yui-nav .selected a, .yui-navset .yui-nav .selected a:focus, .yui-navset .yui-nav .selected a:hover {
  background: 0;
  color: #b01;
  font-weight: bold;
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/credit:start" target="_blank"><code>credit:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/credit:end" target="_blank"><code>credit:end</code></a>
  

  
</li>
      
        <li>
  
  

  
    <a href="https://fondazionescp.wikidot.com/component:licenza-box-end" target="_blank"><code>:fondazionescp:component:licenza-box-end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include credit:start]]
**Autore:** [[*user Lo_Dev]]

**Ringraziamenti:** Si ringraziano [[*user C0S0]], [[*user Dr Zeno]], [[*user Siddartha Alonne]] e [[*user Mainardo]] per le recensioni e il via libera, nonché [[*user ILARS]], [[*user QuantumCryptographer]] e [[*user Nas-class AI]] per le recensioni alla prima (e ormai vecchia) bozza da cui il rewrite è cominciato.
[[include credit:end]]

[[&gt;]]

[[size 95%]]
**{{Per quanto sdegnosa possa essere la memoria umana, seppellendo nel profondo il proprio tormento, questa non è mai al sicuro.}}**
**{{Perché non è morto ciò che in eterno può attendere.}}**
[[/size]]

[[/&gt;]]

[[tabview]]

[[tab Il Grano]]

[[==]]

Un freddo sole rosso, sul punto ormai di sparire in fondo alla pianura, illumina debolmente l’aria delle campagne lombarde proiettando sui campi, costellati di germogli di grano, una lunga ombra nera appartenente a una altrettanto nera figura. Le gambe marciano rapide; sulla coscia l’insistente ticchettio della beretta; negli occhi la fermezza della convinzione. Quante volte aveva tenuto quella stessa andatura? A quanti aveva puntato la stessa arma? In quanti compagni aveva visto lo stesso sguardo? Una realtà a lui fin troppo familiare, quella della guerra, così come per tutti i figli dell’Europa di quello sfortunato secolo: un germe inarrestabile e infame da cui nessuno, ricco o povero, in campagna o in città, ebreo o purosangue, è rimasto intatto.

La vita prima della guerra la ricorda bene. L’età felice dell’infanzia che aveva trascorso proprio in quei campi: gli stessi odori e panorami che ora lo circondano l’hanno accompagnato a lungo, li conosce meglio di se stesso, avendo speso ore innumerabili a rimirarli nell’intimità della sua mente, tra le mura di una cabina; adesso gli sussurrano dolcemente i rimproveri del padre, le insistenti attenzioni della madre, la musica delle feste. Ma soprattutto le risate di Franco, suo fratello maggiore. Insieme erano soliti correre nel fango e fare la lotta per la strada - a volte uno contro l’altro, altre tutti e due contro quei bulletti dei Bresciani a cui per ripicca, tutti ammaccati e anche un po’ umiliati, rubavano le mele dall’orto. O ancora, certe notti sgattaiolavano fin nel pollaio dei Fumagalli solo per rubare un uovo e, non potendo confessare alla mamma la malefatta per cuocerli, li mangiavano lì, crudi, succhiandoli dal guscio.

La mamma e il papà, loro erano delle brave persone: come dimenticare l’apprensivo affetto dell’una e i regali che puntualmente l’altro portava dalla città quando vi si recava per affari? Credenti fino al midollo, caratterizzati da quell’ingenuità e concretezza tipiche della vita rurale che nella sua successiva vita urbana aveva scoperto essere o disdegnate o romanticizzate, ma mai comprese nel loro complesso, sempre relegate a un mondo altro, abbandonato, composto dei vecchi uomini. Nessuno lì sembrava davvero capire l&#39;equilibrio, la pace e l&#39;ordine di quella vita. Ma in campagna c’era anche qualcun altro, una ragazza per l’esattezza: la sua dolce Tonia. Conosciuta a una festa di paese - in realtà il piano iniziale era che Franco dovesse far colpo, ma aveva preso una piega inattesa - avevano sentito subito, con la semplicità dei bambini, un legame speciale che promise di difendere ad ogni costo.

L’uomo si ferma all’improvviso, piegato dalla nausea e una fitta allo stomaco; quando si riprende e alza lo sguardo, vede finalmente in fondo alla strada il suo obiettivo: la grande villa in mattoni, ancora coperta dall’alto cancello, ma visibile nonostante l’avanzare delle ombre. Muove avanti con ancora maggior fretta, ora i suoi ricordi iniziano a mutare di segno, si fanno più bui di passo in passo. Aveva solo dodici o tredici anni quando la Grande Guerra era scoppiata; ricordava che il padre tornava dalla città sempre più eccitato, aveva sempre l’esercito sulle labbra e portava persino in casa dei giornali di cui a sera, con difficoltà, leggeva e rileggeva sempre le stesse pagine, sognando di marce vittoriose e rivalsa della nazione. A nulla era servita l’opposizione della moglie quando questi, una mattina come tante, aveva annunciato che andava a prendere le armi, sparendo per sempre di casa insieme a un’atmosfera, una dolce innocenza, che il figlio non avrebbe mai avuto indietro.

La campagna divenne silenziosa, le feste erano rare e amare e Franco, ormai prossimo all’età adulta, si rifiutava di uscire a giocare: ormai era l’uomo di casa, lui gestiva il lavoro per quel che poteva, lui compiva i viaggi in città e lui leggeva le lettere che giungevano dal fronte, impedendo a chiunque altro anche solo di tenerle in mano; ne dava un sunto edulcorato e sempre uguale, ma nei suoi occhi si leggeva un pessimismo da gelare le vene. Per anni, quella sensazione di impotenza e di alienazione da chi fino ad allora aveva conosciuto come se stesso gli mangiò fegato e cuore. Come poteva la sua vita esser stata stravolta dal giorno alla notte? Cosa poteva farci, lui, se lontano sui monti si combattevano gli austriaci e i tedeschi? Perché abbandonarlo?

Venne il giorno, infine, in cui anche Franco dovette partire. Da lui non ricevette mai nessuna lettera, né osò aprire quelle del padre, come temesse ancora l’aura autoritaria di quel nuovo fratello che aveva conosciuto nei suoi ultimi anni. La guerra finì di lì a poco, ma la casa rimase vuota: la madre non sopportò i lutti, né lui la vista costante di quelle campagne divenute ormai uno sconfinato mausoleo a cielo aperto. Preferì trasferirsi in città per costruire un nuovo nido di pace e non fu molto prima di sposare Antonietta. Anche lei, toccata dal conflitto, aveva cercato in lui un nuovo inizio: lei aveva salvato lui, lui aveva salvato lei.

[[/==]]

[[/tab]]

[[tab La Falce]]

[[==]]

Un altro conato di vomito si fa strada per l’esofago, sulla fronte sente una pressione leggera ma insistente che lo costringe a fermarsi un minuto; la divisa gli stringe il petto, ha bisogno di sbottonarla per tornare a respirare. Si trova ai piedi del cancello, ancora poco e sarà tutto finito. La seconda guerra, guerra maledetta, merde di fascisti! Di nuovo gli ha portato via tutto: non permetterà mai, MAI, che qualcosa di simile si ripeta. Con rinnovato vigore si arrampica sul muro e percorre di corsa il giardino che lo separa dall’ingresso, illuminato ormai solo dalla debole luce lunare. L’erba è lunga e pruriginosa e nasconde pietre e pietruzze abbandonate che ostacolano il passaggio; i riflessi sulle finestre lasciano intravedere delle crepe, le assi del ballatoio sono fragili e persino la porta è aperta: il ritratto della perfetta villa abbandonata.

Una volta dentro, nonostante la quasi totale cecità, riesce a muoversi abilmente per quelle stanze. Le conosce come le sue tasche, d’altronde era casa sua. Aveva passato in quella villa più tempo che forse in qualunque altro luogo al mondo: in effetti, non era riuscito a lasciarsela del tutto indietro. Era tornato a usarla come rifugio bucolico dopo essere diventato agente del [*http://fondazionescp.wikidot.com/gruppi-di-interesse#ridia Regio Istituto] con una bizzarra fierezza di servire la nazione che ora, guardando indietro, si accorge dover essere la stessa che anni prima aveva animato il padre. Quelle pareti gli ricordavano così tanti giorni andati; soprattutto, gli ricordavano Cesare. Povero Cesare. L’aveva conosciuto a Milano, quel giovane universitario ansioso di rivoluzionare il mondo con le sue idee e ricerche. Entrambi erano rimasti ammaliati l’uno dalla passione dell’altro ed erano diventati come fratelli. Aveva riconosciuto il suo genio e immediatamente l’aveva presentato ai suoi superiori dell’Istituto. In cambio, quello gli condivideva ogni sua nuova scoperta mentre davanti a lui si dischiudeva il mondo dell’occulto. Non ne aveva mai capito molto, sapeva solo di trovare straordinarie e spaventevoli tutte quelle conoscenze arcane che sembravano capaci di ogni miracolo e ogni tabù. Ad ogni modo, divennero presto un perfetto duo braccio e mente che in quello stesso salotto aveva speso notti insonni a discutere di politica, scienze ed esoterismo. Ma ormai 5erano tempi lontani. Il fascismo si era preso anche Cesare.

Ignorando il sempre più forte mal di testa e senso di nausea, controllato per sommi capi il piano terra, si avvicina alle scale e proprio lì in cima vede scintillare una luce rossastra. Estratta la beretta, inizia a salire cercando di essere più silenzioso possibile, ma è inutile, le assi sono troppo malandate e dopo pochi rumorosi passi una voce roca e stentata lo chiama dall’alto: — Finalmente ti sei fatto vivo —.
Per un momento esita, colto dal panico e dall&#39;emicrania, ma fermo dov’è, a muscoli tesi, risponde: —Allora sei qui per davvero, non credevo —.
— Tante cose non ci si aspetta da chi credi di conoscere, no? —
— Vieni fuori, consegnati adesso e nessuno si farà male —.
— Perché non vieni tu? — domanda sarcastica la voce che, non sentendo altro che silenzio in risposta, aggiunge: — Tranquillo, sono disarmato —.
Barcollando sulle gambe, con il sudore che inizia a rigargli le tempie e la presa sull’arma nervosamente salda, riprende a salire. La luce si fa sempre più vicina, sempre più insopportabilmente fastidiosa, ha bisogno di stringere gli occhi per continuare. Infine ecco!
— Guardami, bastardo —.

Con gran fatica dischiude le palpebre e trova, sorpreso, un’illuminazione molto debole: appena qualche candela sparsa per la stanza intorno a una figura bassa e smagrita, rannicchiata per terra, in penombra, sotto abiti sporchi e consunti, intenta a disegnare simboli sconosciuti; tutt’attorno, fogli volanti scarabocchiati senza ordine con disegni e schemi di vario tipo. Finalmente apre bocca: — Bentornato, @@ @@ Sandro —.
— Non voglio farti del male, facciamola finita in fretta — sbotta affannato l’altro.
— Parli come un santo, ma mi stai puntando contro una pistola. E due anni fa… due anni fa mi hai fatto questo —. Così dicendo si indica con un dito il volto e inclina leggermente la testa, portando alla luce il lato destro. Numerose cicatrici lo deformano dall’alto in basso, da sinistra a destra; l’occhio, stretto in una coperta di carne sotto il sopracciglio, è probabilmente cieco; il naso è storto e impennato verso l’alto; l’angolo della bocca, percorso da cuciture, costretto in una smorfia di perenne disappunto. L’altro lato è più simile a come lo ricorda, ma anche in quello manca qualcosa: una scintilla caratteristica del giovane Cesare è sparita per sempre da quell’occhio, che riflette vitreo la luce della candela.

La fronte di Sandro è trafitta da migliaia di minuscoli aghi, le budella si contorcono dolorosamente, il petto si gonfia e si sgonfia frenetico: — Io- io ho dovuto. Dovevo farlo! —
— Sai, per tutto questo tempo non ho fatto altro che domandarmelo: perché? Perché ci hai traditi? Rispondimi —. La voce usciva bassa e flebile, ma sempre imperante, come quella di un morto. Era lì che gridava con tutto il suo poco fiato, uno spirito tornato dalla tomba solo per tormentarlo.
— Dovevo- Non potevo permettere- La guerra- la guerra doveva finire! Dovevo fermarvi! —
— Fermar//vi//, Sandro? Che stai dicendo? — Nessuno parla per alcuni secondi, il silenzio è assordante per entrambi. — Dimmi, quand’è che ti saresti alleato col nemico? Per quale motivo hai deciso di condannare la tua nazione? —
— Non p- potevo permetterlo, che voi- Voi la nazione l’avete distrutta! Avete distrutto tutto! — Le ginocchia di Sandro si fanno molli.
— Voi, voi, voi! Non lo senti quanto sei patetico? Che credi di fare con quella? — Lo fulmina con lo sguardo freddo, carico d’odio.
— Tu- Cioè, tu- Io- Stai facendo qualcosa- Io lo so, tu stai lavorando a qualcosa, con quelle tue scienze assurde. Un’arma- qualcosa di orribile. Non posso permettertelo, questa guerra non può ricominciare. —

Cesare si leva in piedi e sembra troneggiare, nonostante la bassa statura, sulla patetica figura del vecchio amico: — È per questo che mi cercavi? Per porre fine alla guerra? O per porre fine al tuo passato? —
La presa sulla pistola si fa più debole, l’intero corpo trema in maniera incontrollata: — Fermati… no… @@ @@ Fermo! —
— Il Sandro che conoscevo io è morto quella notte, non è così? —
— Basta! — Gli occhi si inumidiscono, nella testa pressata si avvicendano immagini confuse: si ricorda la notte, ricorda la bomba, il terrore, il rancore, il tormento che l’avevano perseguitato.
— Noi stavamo creando una grande nazione, era il nostro sogno, Sandro! Era il //tuo// sogno! —
— Avete //distrutto// la Nazione! —
— No: tu stai firmando la condanna a morte del Paese dando tutte quelle anomalie nelle mani degli americani. Tu non hai visto ciò che ho visto io, non hai idea di cosa sono in grado di fare quei mostri. —
— No, no! Loro non sono come l’Istituto, non è più il tempo della guerra con le anomalie: loro sono diversi! — Di nuovo cala un cupo silenzio, non più teso, ma triste e rassegnato. Solo per un brevissimo istante, gli sembra di leggere in Cesare la luce di quell’immediata, reciproca comprensione che avevano sviluppato, ma subito sparisce. Tra loro, adesso, c’è solo una nebbia insondabile.
— Sai, c’è stato un tempo, tanti anni fa, in cui sembrava che potessimo controllare il mondo, solo io e te. Eravamo pronti a morire per difendere l’Italia… Io lo sono ancora. Il Paese ha bisogno di un eroe, un liberatore, e quello siamo noi: il [*http://fondazionescp.wikidot.com/gruppi-di—interesse#CFO Consiglio] ci riporterà alla forza. —

Ansimando, Sandro cerca di mettere in ordine i pensieri che ora gli si agitano caotici in testa e sembrano spingere tutti per uscire nello stesso momento sfondandogli le tempie. Gli manca il fiato e le parole escono confuse, biascicate: — No! No! Noi eravamo il problema! I fascisti ci hanno divisi, ci hanno trasformati in- in soldati pronti alla guerra! —
— Al contrario, c’era ordine! Eravamo forti e compatti, e lo saremo di nuovo —.
— No! Non era ordine! Era guerra, odio! Per favore, arrenditi, Cesare. Arrendetevi tutti: non voglio ucciderti e non voglio una nuova guerra. Io- voglio solo la pace —. Inizia a non reggersi più; la pistola è troppo pesante, la abbassa, poi mugugna sottovoce. — Volevo difendere l’Italia. Volevo solo… —
Cesare si avvicina ancora di più e tuona: — Smettila di mentirti! Tu volevi un&#39;Italia forte, tu sognavi un&#39;Italia egemone e avresti dato la vita per realizzarlo! — Con la mano gli afferra il polso e lo trascina con forza, puntandosi la pistola in fronte. — Lo vedi? Eccolo il tuo problema: vaneggiavi di essere pronto a dare tutto per la Patria, ma appena è venuto il momento di provare il tuo valore ti sei tirato indietro e ti sei raccontato una marea di cazzate. Tu sei già morto, Sandro. Sei morto quando hai deciso di sacrificare i valori a cui eri votato per una ridicola pace personale. Sei morto quando hai fatto saltare in aria gli archivi. Sei morto quando hai deciso di servire un invasore. E sei morto quando hai tradito Tonia- —

[[/==]]

[[/tab]]

[[tab Il Mietitore]]

[[==]]

Un solo suono. Un lampo rosso. Un botto echeggia nella villa e il corpo di Cesare crolla a terra esanime. Forse è solo l’illuminazione, ma ora, in quella penombra, giurerebbe di vedere quell’angolo destro della bocca contorto in un macabro sorriso. Alessandro resta immobile a fissarlo con la morte negli occhi, nella testa un rapido susseguirsi di immagini sepolte nel profondo della memoria. Quel cadavere a terra è irriconoscibile, eppure sa chi è, sa che per la seconda volta ha ucciso il suo compagno. Due anni. Gli archivi. Ma se solo l’avesse saputo! Quanto si era tormentato, lacerato dal dubbio, dal risentimento, ma cos’altro avrebbe potuto fare? Aveva ancora nelle orecchie l’orrendo suono dell’esplosione, sulla retina le lunghe lingue dell’incendio. Perché? C’era un altro modo? Cosa sarebbe successo se Cesare avesse portato a termine le sue ricerche? Un’arma della mente, il sovvertimento della guerra. No, non avrebbe mai potuto permetterlo, non con gli americani alle porte, non altro sangue, basta! Sente la testa andare a fuoco, gli occhi immobili sono sul punto di scappare dalle orbite, le budella si torcono in una convulsa e agitata sfrenatezza, la mano perde la presa, tutto il corpo è percorso da rigidi spasmi. Si piega e si distende, barcolla a gambe larghe ora a destra, ora a sinistra, un po’ avanti e un po’ indietro come una fiamma in mezzo alla tempesta. Quando infine collassa ha già perso ogni coscienza delle proprie membra e del mondo circostante, nella sua testa riecheggiano violente in un grido feroce le ultime parole dell’amico: non le sopporta, cerca di strapparsi le orecchie ma è del tutto inutile. L’orrore lo perseguita dall’interno senza riparo: traditore, traditore, traditore! Le memorie vorticose emergono con turbolente dall’ombra in cui erano state confinate e una più di tutte si distingue per vividezza e sgomento.

Antonietta, la sua Antonietta, lei aveva capito tutto fin da quando le leggi sulla razza erano state concepite in Germania. Lo vedeva già, l’orrore, o povera Antonietta, ma lui era troppo accecato dall’orgoglio e l’ambizione per capirlo: la rassicurava, le diceva con voce ferma che i suoi contatti l’avrebbero protetta, che mai nessuno si sarebbe preoccupato del suo sangue giudeo. Ma era inutile, niente bastava a tenerla tranquilla e mentre gli anni passavano diventava sempre più ingestibile. Urla, pianti viscerali lunghi e frequenti, sempre più disperati, impossibili da nascondere agli occhi dei figli, nei quali la madre distrutta e paranoica quasi a toccare la follia ispirava per istinto le stesse paure. Giornate orribili, caotiche, in cui per tranquillizzare i bambini e mantenere l’ordine e la serenità in casa si era visto costretto ad allontanare la moglie, mandarla con la forza in casa di amici, zittirla o minacciarla.

Cos’altro avrebbe dovuto fare? Poteva forse permettere un tale delirio in casa sua? Doveva lasciare che distruggesse la quiete dei bambini con le sue esplosioni di angoscia? Tuttavia, passavano gli anni e la situazione si faceva sempre più nera: lo Stato divenne sempre più duro, le leggi razziali giunsero in Italia e persino all’interno dell’Istituto i suoi colleghi avevano cominciato a essere rimossi dai loro ruoli o a sparire misteriosamente. Non poteva più fidarsi, ma che fare? Per scappare all’estero ormai era tardi e comunque non voleva abbandonare il Paese. L’unica opzione viabile era di inscenare la sua morte, sì, e poi nasconderla, di certo qualche idea poi gli sarebbe venuta: e così fece. Finsero un incidente, il suo carro caduto in un fiume con tanto di cavallo, chi mai avrebbe sospettato di un corpo sparito in un fiume? Poi lei si rifugiò sola nella vecchia casa di campagna di Sandro. Sì, proprio in quelle stesse stanze dove ora provava vergogna e soggezione a muovere un singolo passo, sotto gli sguardi attenti di tutti i suoi fantasmi. Nessuno mai la trovò lì, era al sicuro, era perfetto! Chiaramente i bambini non ne sapevano niente, meglio tenere il tutto più quieto possibile, a loro si sarebbe detto che era solo in viaggio da qualche parte. Poi venne quel giorno infame.

Di fronte ai suoi occhi si scatena inarrestabile un vortice di immagini, suoni ed emozioni finalmente libere dalla prigionia. Un grido selvaggio e rotto risuona nella campagna desolata. Frammenti di ceramica sul pavimento. Il sole rosso nella notte. Una donna grida in una stanza buia e remota. Franco lo guarda da lontano, nei suoi occhi non legge nulla, non capisce cosa dice, ma sente che lo odia profondamente. Eppure uno, uno solo di questi riesce a ingabbiarlo in una visione orrificante e non può fare altro che riviverla passivamente.

È in casa sua, la testa occupata da pensieri dolorosi e pesanti, dall’altra stanza si sentono i giochi dei bambini, più silenziosi e rari di un tempo, ma che continuavano nondimeno ad animare il luogo. Qualcuno bussa alla porta, un ufficiale dell’Istituto, uno stretto collega con cui, però, non aveva condiviso molte giornate: un uomo tutto sommato caloroso, ma estremamente preciso e diligente. Subito gli offre di accomodarsi in cucina e mette su il caffè. — Cosa ti porta qui? — chiede con sottile tremore del labbro.
— Non posso visitare un collega? — un sorriso si fa strada da sotto i folti baffi.
— Certo che sì. Mi sembrava solo che fossi un po’ tanto indaffarato di recente. Matteo ti ha forse dato buca? —
— Eh, sai com’è. La gente mi viene a noia velocemente e nessuno con un minimo di buon gusto vorrebbe passare più di qualche giorno con un tale deficiente, mi perdonerai la scortesia. —
— Non lo conosco a sufficienza, né rifiuto ospiti: si sta soli qui dentro —.
— Oh, immagino… — Ci fu un breve silenzio, poi riprese: — Sai, Alessandro, in realtà sono passato perché mi ero accorto che in tutto questo tempo non ti avevo ancora portato le mie condoglianze. Che maleducazione. Come stai? —

Alessandro si fermò un momento prima di rispondere, una strana luce l’aveva colpito in quel volto così ombroso, dai baffi, capelli, occhi e vestiti neri come la pece. Con una lieve esitazione nella voce disse: — In fondo, forse è meglio così: negli ultimi anni era diventata irritabile. Questa situazione, lei non riusciva a gestirla. Starà meglio all’altro mondo —.
— Già, d’altronde sei sempre stato un uomo forte. Insomma, è anche un’opportunità per trovarti una donna che sia più alla tua altezza, dico bene? — Il padrone di casa forza un mezzo sorriso. — Scusa, troppo presto, immagino. Certo, d’altronde l’emotività umana non si può del tutto ignorare. Ma più che altro, mi preoccupavo dei vostri figli: “come avranno vissuto questa tragedia improvvisa, le povere anime?”, mi chiedevo, ma noto che stanno sorprendentemente bene —.
Inizia a sudare freddo: — G- già, ho cercato di addolcire la pillola come potevo. Crescendo scopriranno… —
— A ciascun genitore il suo, immagino… — Quegli occhi cupi lo scrutano nel profondo, non regge il confronto. Volge il capo, sguardo basso; inizia a sentire un tremore corrergli sulle braccia. Poi un tuffo al cuore:
— Insomma, dove l’hai nascosta? —
Le palpebre gli si allargano di riflesso e si ritrova a fissarlo terrorizzato: per un breve attimo, gli pare di vedere una smorfia di sadica gioia, poi entrambi si ricompongono: — Che- Cosa intendi? —
— La tazza, no? Ormai il caffè è pronto —. In effetti, la caffettiera sta gorgogliando già da un po’, ma per qualche motivo non l’ha sentita.

Si alza dal tavolo con le gambe molli e si dirige alla cucina per dei secondi interminabili: il cuore gli sfonda il petto, sembra seguire lo stesso incessante ritmo del gorgoglio. La testa, paradossalmente, è vuota, non riesce più a pensare a nulla. Cosa sta succedendo? Come può salvarsi? Che succederà a Tonia? Nulla di tutto ciò ha una risposta. Ma l’hanno davvero scoperto o se lo sta sognando? No, l’ha visto quel sorriso: sta giocando con lui, si diverte. O forse non è ancora arrivato al punto perché gli restano dei dubbi? Se gioca bene le sue carte- Un sottile fracasso lo risveglia. Ai suoi piedi frammenti di ceramica e una macchia marrone. Subito corre affannato a prendere uno straccio e inizia a pulire nervosamente. Sente dall’altra stanza i passi del collega. No! Merda! Quella dannata tazzina, se la ricorda, la ricorderà per sempre! Ognuno di quei brevi passi suona come il lento approcciarsi di una marcia funebre. Li vede, gli stivali neri sono davanti a lui: è paralizzato, smette di pulire e in quell’eterno secondo sa già di aver perso.

— Allora, dove l’hai nascosta? — Da quel punto i ricordi si fanno più confusi, li sente come un’eco distante, eppure risuonano forti dentro di lui. La scena si fa indistinta, solo alcune frasi sono chiare e decise.
— Stavo pensando che, dopotutto, anche quei giovani hanno sangue giudeo, dico bene? —
Alessandro si aggrappa alla camicia del collega, lo fissa spiritato e grida: — Fermo! No! Non puoi! — I bambini o Tonia? Una scelta indecente, orribile, che gli torce le budella. Come si può ragionare in una situazione simile? Come può continuare a vivere dopo quella giornata?
— E poi… sai cosa facciamo ai traditori, vero? —
Tutto si ferma. Non può farcela, non sopporta di rivivere quella scena. Cerca di urlare, ma questa volta nessun suono esce dalla sua bocca. Tonia o i bambini? I bambini o Tonia?! Tonia o i bambini- i bambini… i bambini //e lui//.

Quella giornata. Quell’infame giornata, il suo personale flagello. Ha provato a eradicarla dalla memoria, Dio sa quanto, a vivere senza di essa per mantenere la pace nella sua vita: cosa c’è di sbagliato nel volere una vita ordinata e pacifica? Ma rinunciare alla memoria è impossibile. Si può nascondere, ignorare, ma è sempre in agguato e non attende altro che liberare la sua forza distruttiva. Così per anni in lui avevano convissuto gli spettri del fratello, dell’amico, della moglie… e di se stesso. E ora annega in quel mare di ricordi rinnegati, per non riemergerne mai più.

----

Dopo alcuni minuti il corpo riprende a muoversi, prima per piccoli spasmi, poi con più ordine. Poco a poco si rimette in piedi e si guarda intorno. Ha bisogno di qualche momento per abituarsi alla debole luce della stanza, ma quando finalmente inizia a distinguere le figure si pulisce sulla divisa militare le mani sporche di sangue. Sul pavimento di fronte a lui sono sparsi innumerevoli fogli e i libri, fitti di appunti codificati e simboli che per qualunque profano sarebbero del tutto privi di senso. Inizia a raccoglierli per accatastarli in un unico punto, vicino al cadavere sfigurato. Si assenta per pochi minuti e quando torna sparge un liquido per la stanza. Poi, presa in mano una candela, inspira a fondo e la butta. Un’improvvisa vampata illumina l’aria, lui fa qualche passo indietro e resta ad osservare per alcuni secondi, ascoltando mesto il crepitio del fuoco.

— Devo ringraziarti, Sandro. Gli americani non sapranno mai i risultati di quelle ricerche, ma ora il Consiglio ha tutto quel che serve per portarle avanti —.
Si allontana e si avvia verso l’uscita: di lì a pochi minuti il fumo renderà l’aria irrespirabile.
— La verità è che ti sbagliavi: loro non hanno messo fine alla guerra, hanno solo cambiato i giocatori. Questo è l’unico modo per riportare la pace. //Chaos Fabricat Ordinem// —.

[[/==]]

[[/tab]]

[[/tabview]]

[[include :fondazionescp:component:licenza-box
|author=Lo_Dev]]

[[include :fondazionescp:component:licenza-box-end]]

[[module CSS]]
.yui-navset .yui-content,
.yui-navset .yui-navset-top .yui-content {
    border: 0;
    background: 0;
    padding: 0;
}
.yui-navset .yui-nav,
.yui-navset .yui-navset-top .yui-nav {
    border-width: 0 0 2px;
}
.yui-navset .yui-nav a, .yui-navset .yui-navset-top .yui-nav a {
  background: 0;
  border: 0;
  color: ;
  color: #b01;
}
.yui-navset .yui-nav a em, .yui-navset .yui-navset-top .yui-nav a em {
  border: 0;
}
.yui-navset .yui-nav .selected a, .yui-navset .yui-nav .selected a:focus, .yui-navset .yui-nav .selected a:hover {
  background: 0;
  color: #b01;
  font-weight: bold;
}
[[/module]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:34.049419.</em>
  
</div>
</body>