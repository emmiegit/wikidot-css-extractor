<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>นิทานดอกบัวแดง</title>
</head>
<body>
<div id="container">
  
  <div class="page">
    <h1 class="title">นิทานดอกบัวแดง</h1>
    <p>
      Link to article: <a href="https://scp-wiki.wikidot.com/the-red-lotus-of-tale" target="_blank">นิทานดอกบัวแดง</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

ฉันได้อยู่ในสถาบันนี้มาได้สักพักใหญ่ๆแล้ว ในฐานะ &#34;วัตถุ&#34; อย่างที่พวกเขาเรียกฉันกับคนอื่นๆ ถึงบางอย่างจะไม่ใช่คนก็เถอะ...แล้วก็เรียกฉันด้วยตัวเลขที่พวกเขาตั้งขึ้นมา เลขของฉันมันอะไรนะ ถ้าจำไม่ผิดก็น่าจะเป็น 207 อยู่ในนี้ปลอดภัยก็จริง ไม่ต้องกังวลเรื่องพลังของตัวเองเพราะที่นี่ก็มีของแปลกๆเยอะ แต่ว่าวันๆไม่ได้ทำอะไรเลยนี่สิ อย่างมากก็ได้แค่ไปเดินเล่น น่าเบื่อจะตาย

&#34;นอนคิดอะไรอยู่บนเตียงล่ะไอ้หนู&#34; ลำโพงในห้องของฉันพ่นเสียงของคุณดอกเตอร์ที่อยู่อีกฟากหนึ่งของกำแพง

&#34;ยุ่งน่า!&#34; ฉันตอบกลับไปด้วยน้ำเสียงหงุดหงิด ก่อนที่จะกลับไปนอนคิดอะไรบนเตียงคนเดียวเหมือนเดิม

ถึงตอนแรกจะตื่นเต้นหน่อยๆที่มาได้อยู่ที่นี่ก็เถอะแต่ไม่มีอะไรทำทั้งวันแบบนี้ใครจะไปทนไหว ฉันจึงลองคิดย้อนกลับไปว่าเจออะไรบ้างเพื่อฆ่าเวลาอันแสนน่าเบื่อในทุกๆวัน ในตอนที่ฉันคิดอะไรต่อมิอะไรไปเรื่อยก็นึกออกอยู่เรื่องหนึ่ง ว่าเคยอ่านนิทานเรื่อง &#34;นิทานของดอกบัวแดง&#34; เมื่อนานมาแล้วหลายปีก่อนที่ฉันจะได้มาอยู่ในสถาบันนี้ ฉันพยายามไล่นึกเรื่องราวในวันนั้นไปทีละฉาก เรื่องมันเกิดขึ้นตอนแรกด้วย...

เรื่องวันนั้นเกิดขึ้นเมื่อหลายปีก่อนในแถบชานเมืองแต่ฉันจำไม่ได้ว่าที่ไหน จำได้ว่าวันนั้น อากาศเย็นเฉียบ ท้องฟ้ามืดครึ้ม และฝนก็มีทีท่าว่าจะตกได้ทุกเมื่อ ฉันได้แต่เดินร่อนเร่ทั่วเมืองอย่างไร้จุดหมายจนมาพบกับห้องสมุดเล็กๆแห่งหนึ่งตรงย่านตึกเก่าสักแห่งในเมือง สภาพค่อนข้างเก่าแต่คงเพราะได้รับการดูแลทำความสะอาดจึงดูไม่เก่ามากนัก ในห้องสมุดนั้นมีคุณยายบรรณารักษ์อยู่หนึ่งคน และคนอีก 2 ถึง 3 คนในนั้นแต่ฉันก็ไม่ได้สนใจคนกลุ่มนั้นมากนัก และฝนมีทีท่าว่าจะตกหนักฉันจึงถือโอกาสเข้าไปหลบฝนด้วย

ด้วยความที่ตอนนั้นฉันยังเป็นเด็กฉันจึงตรงดิ่งเข้าไปหาหนังสือหมวดนิทานที่เป็นชั้นวางเล็กๆอยู่เกือบด้านในสุด ก็มีแต่นิทานสำหรับเด็กธรรมดาๆ หรือไม่ก็นิยายสำหรับเด็ก แต่มีนิทานอยู่เล่มหนึ่งที่ฉันไม่เคยได้ยินหรือเคยเห็นมาก่อน ปกเขียนว่า &#34;นิทานดอกบัวแดง&#34; แต่แปลกที่ว่านอกจากปกที่เป็นภาพวาดสีน้ำของดอกบัวแดงกับชื่อเรื่องก็ไม่มีอะไรบอกเลย แม้แต่ชื่อผู้แต่ง ผู้วาดภาพประกอบ หรือกระทั่งสถานที่ตีพิมพ์ ตอนนั้นฉันก็ไม่รู้ว่าตัวเองกำลังคิดอะไรอยู่ที่เอานิทานเรื่องนั้นมาอ่านระหว่างรอฝนหยุดตก เนื้อหาและภาพประกอบภายในฉันมั่นใจว่าต้องมาจากการตีพิมพ์แน่นอน ไม่ใช่มือเขียน ภาพประกอบก็ค่อนข้างสดใสและดูง่ายตามประสานิทานเด็ก แต่เนื้อหาฉันไม่ค่อยมั่นใจนักว่ามันสดใสหรือไม่

&#34;ณ หมู่บ้านแห่งหนึ่งกลางหุบเขา มีบึงที่เต็มไปด้วยดอกบัวขาวกระจายอยู่ไปทั่ว โดยชาวบ้านจะเก็บดอกบัวมาขายอยู่ประจำ ทำให้หมู่บ้านนี้อยู่ได้โดยการขายดอกบัวให้หมู่บ้านต่างๆ แต่ก็มีเรื่องเล่าของชาวบ้านว่า บนยอดเขาที่สูงที่สุดของหมู่บ้านมีบึงน้ำที่มี ดอกบัวสีแดงขึ้นอยู่ซึ่งเป็นสิ่งประทานจากสวรรค์ และชาวบ้านเชื่อกันว่าหากได้ครอบครองดอกบัวแดงนั้นจะมีอายุยืน ไม่เจ็บไข้ได้ป่วยเป็นรางวัลตอบแทนที่สามารถฝ่าฟันอุปสรรคมาได้ ด้วยเหตุนี้จึงมีนักเดินทางมากมายที่พยายามปีนขึ้นไปบนยอดเขาลูกนั้นแต่ก็ไม่มีใครทำสำเร็จสักราย

วันหนึ่งมีนักเดินทางหนุ่มรายหนึ่งได้มาถึงหมู่บ้านแห่งนี้พร้อมความมุ่งมั่นอุตสาหะหมายว่าจะขึ้นไปถึงยอดเขาลูกนี้และนำดอกบัวแดงกลับลงมาให้ได้ เขาได้เริ่มออกเดินทางไปเรื่อยๆตามเส้นทางบนภูเขา ระหว่างทางมีทั้งป่าหนาทึบ ฝนตกหนัก ทางเดินลาดชัน แต่ก็ไม่ได้ลดความพยายามของเขาแต่อย่างใด เวลาผ่านไปเกือบ 3 วันเต็ม ใกล้ถึงยอดเขาเต็มที บนนั้นมีบึงบัวขาวอยู่ให้เห็นเป็นระยะๆ ในที่สุดเขาก็ปีนมาถึงยอดเขา การเดินทางของเขาก็สิ้นสุดลง แต่ว่า...บนยอดนั้นไม่พบสิ่งใดเลยนอกจากความว่างเปล่า ไม่มีแม้แต่ดอกบัวสักดอก หรือบึงน้ำสักแห่ง ความพยายามของเขานั้นสูญเปล่า ด้วยความคิดที่ปั่นป่วนและไม่อาจควบคุมตัวเองได้ เขาจึงพลัดตกลงมามีแผลจำนวนมากจนเขาแทบทนไม่ไหว และร่างที่ใกล้สิ้นลมของเขาก็ตกลงมาในบึงบัวขาวที่เขาเดินผ่านมาแล้ว

**ทั้งบึงเต็มไปด้วยเลือด ดอกบัวขาวทั้งหมดถูกย้อมด้วยสีแดงฉาน**

เขาตระหนักได้ว่านี่แหละคือบัวแดงที่เขาตามหา ก่อนที่ร่างนั้นจะหลับตาลงสู่ความมืดมิดไปตลอดกาล&#34;

เมื่อฉันคิดได้ถึงตรงนี้แล้ว ฉันก็เศร้าอยู่เล็กน้อยที่ว่าฉากจบไม่ค่อยจะดีเท่าไร และตั้งคำถามกับตัวเองว่าตอนนั้นอ่านลงไปได้อย่างไร คงเพราะความเป็นเด็กไม่รู้ประสีประสา แต่ก็...ช่างมันเถอะ เริ่มง่วงแล้วสิ งีบสักหน่อยดีกว่า...

&#34;แหมๆ หลับสบายเชียวนะไอ้หนู ก่อนจะหลับก็หัดห่มผ้าก่อนสิ&#34; ดอกเตอร์ผู้ดูแล 207 พูดคนเดียวผ่านลำโพงก่อนที่จะข้ามห้องมาห่มผ้าให้ 207 แล้วจึงกลับไปห้องสังเกตการณ์ดังเดิม</textarea></pre>
  </div>

</div>

<div id="footer">
  
    <em>Last updated 2024-02-07 18:30:41.227801.</em>
  
</div>
</body>