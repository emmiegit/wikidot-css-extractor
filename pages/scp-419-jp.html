<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://ammongit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://ammongit.github.io/wikidot-css-extractor/static/style.css">

  <title>SCP-419-JP - Альтернативна історія острову Пасхи</title>
</head>
<body>
<div id="container">
  
  <div class="page">
    <h1 class="title">SCP-419-JP - Альтернативна історія острову Пасхи</h1>
    <p>
      Link to article: <a href="https://scp-wiki.wikidot.com/scp-419-jp" target="_blank">SCP-419-JP - Альтернативна історія острову Пасхи</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

[[include component:image-block
|name=Moai_Rano_raraku.jpg
|caption= Нейтралізовані екземпляри SCP-419-JP, що залишилися на острові Пасхи.
]]

**Об&#39;єкт №:** SCP-419-JP

**Клас об&#39;єкта:** Безпечний

**Особливі умови зберігання:** Екземпляри SCP-419-JP в даний час зберігаються у камері для малозагрозливих об&#39;єктів у Зоні-81██. Доступ та експерименти вимагають згоди трьох старших дослідників, відповідальних за біологічні об&#39;єкти, та мають проводитись у присутності щонайменше одного іншого дослідника.

Щоб придушити дані про існування цивілізації, яка створила і використовувала SCP-419-JP, усі відповідні документи офіційно оголошено втраченими. Серед широкої громадськості та археологічної спільноти мають бути розповсюджені історії щодо занепаду зазначеної цивілізації внаслідок вирубки лісів та виснаження природних ресурсів.

**Опис:** SCP-419-JP був виявлений у 1930-х роках, коли уряд Республіки Чилі розглядав продаж острова Пасхи[[footnote]]Іспанською &#34;//Isla de Pascua//&#34;.[[/footnote]]. Судячи з виявлених записів, можна припустити що саме SCP-419-JP став причиною описаного нижче занепаду цивілізації острова Пасхи. Існує теорія, що в минулому існувало 70 екземплярів SCP-419-JP, і що більшість з них були зруйновані або нейтралізовані в інший спосіб. Фонд виявив лише 5 екземплярів з аномальними властивостями, з яких 2 пізніше були нейтралізовані під час експериментів. В даний час на зберіганні знаходяться 2 активних екземпляри SCP-419-JP та один у стані сплячки.

Екземпляри SCP-419-JP – це статуї, виготовлені з туфу. Аналіз матеріалу свідчить, що вони були побудовані раніше, ніж корінне полінезійське населення прибуло на острів Пасхи у IV столітті н.е. Незважаючи на те, що зовнішній вигляд екземпляра SCP-419-JP широко відомий як &#34;Моаї&#34;[[footnote]]Конструкція SCP-419-JP, відома як &#34;4-й період&#34;, що характеризується вертикально витягнутою формою, глибокими очними западинами і щільно закритим ротом.[[/footnote]], аномалія являє собою невідомий організм, розташований всередині кожного екземпляру. Цей організм перетворюється на туф, коли піддається впливу повітря в інертному стані, що одночасно нейтралізує аномальні властивості SCP-419-JP. Таким чином, розбирання SCP-419-JP виявилося нездійсненним.

SCP-419-JP вступає в активний стан, коли до його очних западин вкладено шматки вапняку у вигляді очних яблук. Для зручності, ці деталі позначені як SCP-419-JP-A, оскільки вони були початково виявлені разом із SCP-419-JP. Проте, вони виявилися неаномальними за своїм характером, і в основному для активації SCP-419 достатньо будь-якого матеріалу, обробленого таким чином, щоб підходити до його очних западин.

Після активації нижня половина обличчя SCP-419-JP розм&#39;якшується і стає дуже клейкою. Коли той чи інший предмет торкається розм&#39;яклої частини, він міцно утримується на місці, а потім втягується до SCP-419-JP за допомогою перистальтичних рухів. Якщо введений об&#39;єкт являє собою неживий предмет або мертвий організм, SCP-419-JP повертається до &#34;розм&#39;яклого&#34; стану. Якщо ж це живий організм, SCP-419-JP повертається до початкового стану та починає підготовку до фази відтворення. Якщо під час цього процесу будь-який фрагмент SCP-419-JP-A буде вилучений з очних западин SCP-419-JP, екземпляр повертається до неактивного стану, і введена до нього істота зникає. Однак слід зазначити, що незалежно від того, чи процес перерваний, чи ні, як тільки введена істота буде поглинута SCP-419-JP, вона безповоротно втрачається.

Під час фази відтворення SCP-419-JP перебудовує біологічну структуру введеної істоти. Перебудовані істоти стають здатні виробляти запліднені яйцеклітини[[footnote]]Якщо точніше, це ембріональні стовбурові клітини, які мають нормальний каріотип, високу активність теломерази і чудовий довгостроковий проліферативний потенціал.[[/footnote]] у тілі та виношують генетично ідентичне собі потомство (SCP-419-JP-B).

Ця перебудова відбувається незалежно від статі, і сканування КТ показало, що ембріони одночасно виникають у декількох частинах тіла, і не лише у животі або матці. Особини SCP-419-JP-B розвиваються у ██,███ разів швидше, ніж неаномальні ембріони, і виходять з SCP-419-JP за допомогою процесу, що імітує пологи, як тільки достатньо розвинуться для здатності до статевого розмноження. Час, необхідний для цього процесу, залежить від виду введеної істоти, а кількість потомства прямо пропорційний її розміру. У випадку людини (//Homo sapiens//) SCP-419-JP створює першу особину SCP-419-JP-B через █ годин після активації, після чого породжує ще 50-100 особин SCP-419-JP-B протягом приблизно ███ годин. Після завершення процесу SCP-419-JP-A зникає, а SCP-419-JP повертається до нормального стану. КТ-дослідження не змогло виявити введених істот, і спочатку вважалося, що вони зрештою гинуть і/або споживаються під час процесу відтворення.

Доведено, що SCP-419-JP під час процесу відтворення споживає навколишній ґрунт. Тим не менш, поглинається лише ґрунт із певною часткою води та мінералів: пісок, гравій та щебінь не споживаються. Хоча було підтверджено, що SCP-419-JP поглинає ґрунт через точку наземного контакту, кількість енергії, отриманої з поглиненого ґрунту, недостатня для створення особин SCP-419-JP-B. Яким чином SCP-419-JP перетворює цю енергію, залишається невідомим. Якщо SCP-419-JP завадити поглинати ґрунт, то швидкість створення SCP-419-JP-B суттєво зменшиться, а SCP-419-JP повернеться до інертного стану раніше, ніж зазвичай.

Варто зазначити, що між фазами відтворення SCP-419-JP вимагає періоду відпочинку. Якщо SCP-419-JP продовжуватиме відтворення протягом більше 4000 днів без інтервалу в 20 днів і більше між фазами, він вступить в тривалий інертний стан. Хоча існує гіпотеза про те, що стан сплячки може тривати десятиліття чи навіть століття, точний період спокою і верхня межа безперервного відтворення ще не з&#39;ясовані – головним чином, через непрактичні періоди часу, які вимагатимуть такі експерименти. Було підтверджено, що поглинені істоти зберігаються живими у сплячих екземплярах SCP-419-JP, і що відтворення відновлюється відразу після закінчення спокою.

**Додаток:** Нижче наведено перегляд історії острова Пасхи, доповнений даними з виявлених на початку записів.
[[include component:image-block
|name=Hodges_easter-island.jpg
|caption=// Вид на пам&#39;ятники острова Пасхи, Рапа-Нуї//
Вільям Ходжес, 1775 рік.
]]
&gt; //__Зоря цивілізації__//
&gt; Є дані, що полінезійці проводили експерименти з SCP-419-JP, знайдені в Рано Рараку[[footnote]]Вулканічний кратер, розташований на острові Пасхи.[[/footnote]] після їх поселення на острові Пасхи в IV столітті. Інтерпретуючи відтворення SCP-419-JP-B як дар предків, вони проводили щомісячну релігійну церемонію для розведення худоби цим аномальним чином. Це поступово розвинуло окрему релігійну культуру, і на початку VII століття почали з&#39;являтися родові статуї Рапа-Нуї, створені на основі SCP-419-JP.
&gt; 
&gt; //__Розвиток та занепад__//
&gt; За оцінками, поклоніння Рапа-Нуї тривало близько 600 років. Проте, з покращенням рівня життя, острів&#39;яни також почали розмножувати рабів, щоб створити робочу силу для побудови та транспортування Моаї.
&gt; 
&gt; Перші іммігранти розуміли природу аномалії та встановили період відновлення, щоб уникнути впадання SCP-419-JP у сплячку, але з часом це змінилося. По мірі зростання населення, колишня релігійна церемонія SCP-419-JP все частіше проводилася з метою створення худоби для харчування. Острів&#39;яни безперестанно користувалися екземплярами SCP-419-JP, не знаючи про їхні тривалі періоди спокою.
&gt; 
&gt; Після того, як екземпляр впадав у сплячку, на інші екземпляри накладалося додаткове навантаження для компенсації. Частота використання неминуче зростала, екземпляри SCP-419-JP впадали у сплячку один за одним. Острів&#39;яни незабаром зіткнулися з критичним дефіцитом їжі: кількість худоби різко знизилася, плодючі ґрунти вже були спожиті SCP-419-JP, і в той же час виробництво рабів призвело до зростання населення. Ресурсів було недостатньо навіть на те, щоб побудувати кораблі для втечі з острова. Острів&#39;яни почали битися один з одним за рештки ресурсів і, що ще гірше, деякі записи свідчать про канібалізм. Серед бойових дій та плутанини вони билися за активні екземпляри SCP-419-JP, а то й руйнували їх, щоб не віддати у руки ворога. Більшість інертних екземплярів також були знищені.
&gt; 
&gt; У пошуках рішення острів&#39;яни видобували матеріал з Рано Рараку, місця походження SCP-419-JP, для побудови схожих на них неаномальних статуй. На завершальних етапах цивілізації острова Пасхи в Рано Рараку були залишені численні незавершені статуї Моаї.
&gt; 
&gt; //__Відродження цивілізації__//
&gt; Теоретично припускається, що всі мешканці вимерли через війни та голод. Після декількох десятиліть незаписаної історії багато інертних екземплярів SCP-419-JP стали активними ще раз і відтворили невелику кількість рабів та худоби. Ці екземпляри SCP-419-JP-B й були визнані &#34;місцевими мешканцями&#34; у подальших записах. Після відновлення цивілізації вони жили на неолітичному рівні до 1722 року, коли острів Пасхи відкрили європейці.
&gt; 
&gt; Це дуже рідкісний, іронічний випадок: загибель цивілізації була спричинена аномальними об&#39;єктами не безпосередньо, але опосередковано – через те, що цивілізація стала залежною від їхніх аномальних властивостей.</textarea></pre>
  </div>

</div>

<div id="footer">
  
    <em>Last updated 2022-05-18 16:02:11.468612.</em>
  
</div>
</body>