<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-587-JP</title>
</head>
<body>
<div id="container">
  
  <div class="page">
    <h1 class="title">SCP-587-JP</h1>
    <p>
      Link to article: <a href="https://scp-wiki.wikidot.com/scp-587-jp" target="_blank">SCP-587-JP</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>**วัตถุ#:** SCP-587-JP

**ระดับ:** Safe

**มาตรการจัดเก็บพิเศษ:** ปัจจุบันพื้นที่ที่ถูกระบุว่าพบ SCP-587-JP ถูกกำหนดให้เป็นพื้นที่ 8111 และได้ทำการปิดกั้นและดัดแปลงข้อมูลในนามของพื้นที่ส่วนตัว ชาวเกาะที่อาศัยอยู่ในพื้นที่ 8111 ได้รับยาดัดแปลงความทรงจำระดับ B แต่ละคนได้รับความจำตามเหมาะสมและถูกย้ายออกนอกพื้นที่ที่ระบุเรียบร้อยแล้ว การติดตามและเฝ้าระวังชาวเกาะได้ถูกยกเลิกแล้ว

ต้องมีเจ้าหน้าที่อย่างน้อย 4 คนประจำการในพื้นที่ 8111 หากพบการเกิดของ SCP-587-JP ในพื้นที่ให้ทำการตรวจสอบและบันทึกอย่างง่ายตามคู่มือจากนั้นแล้วให้ทำการกำจัด SCP-587-JP ด้วยการเผา

**รายละเอียด:** SCP-587-JP คือสิ่งที่ปรากฏขึ้นมาอย่างผิดปกติบนเกาะ██นอกชายฝั่ง[ข้อมูลปกปิด] สิ่งที่พบเป็นร่างของผู้ชายหรือไม่ก็ผู้หญิงที่ไม่ปรากฏที่มาซึ่งเป็นชาวญี่ปุ่นในสภาพเปลือยเปล่า สามารถพบ SCP-587-JP บนเกาะปีได้ละครั้งอย่างไม่ระบุเวลาชัดเจน แต่การพบเห็นหรือบันทึกในช่วงเวลาที่ SCP-587-JP ปรากฏออกมายังไม่สามารถทำได้สำเร็จจนถึงปัจจุบัน

SCP-587-JP ที่ได้รับการยืนยันว่าปรากฎขึ้นจนถึงปัจจุบันคือ██ร่าง แต่การเทียบลักษณะร่างทั้งหมดนั้นไม่ตรงกับรายชื่อผู้หายสาบสูญ  SCP-587-JP ได้รับการยืนยันว่าสามารถปรากฎในเวลาเดียวกันได้ตั้งแต่ 1-3 ร่าง แต่กรณีที่มีหลายร่างปรากฏขึ้นในเวลาเดียวกัน พวกมันจะมีลักษณะที่ดูเหมือนว่าจะมีความสัมพันธ์ทางเครือญาติกัน

SCP-587-JP มีระบบร่างกายเหมือนมนุษย์ทั่วไปโดยไม่มีความผิดปกติใดๆ แต่ก็จะมีร่องรอยของการฆาตกรรมอย่างชัดเจน ร่องรอยของสาเหตุการตายที่ค้นพบจนถึงตอนนี้คือการแทง การทุบตี การรัดคอด้วยอาวุธที่มีลักษณะคล้ายเชือก การชน การฟัน และการจมน้ำโดยการจับคอด้วยมือเปล่า แต่จนถึงขณะนี้ก็ยังไม่พบหลักฐานทางกายภาพที่นำไปสู่การระบุวัสดุและประเภทของอาวุธหรือการดำรงอยู่ของคนร้าย รอยนิ้วมือที่เก็บมาจากรอยบนศีรษะของศพที่จมน้ำด้วยการจับคอด้วยมือเปล่านั้นเหมือนกับลายนิ้วมือของศพ แต่มีหลักฐานการต่อต้านที่แขนทั้งสองข้างของร่างกายความเป็นไปได้ที่จะเป็นการฆ่าตัวตายจึงถูกปัดตก

เชื่อกันว่า SCP-587-JP ได้แสดงคุณสมบัติที่ผิดปกติของมันตั้งแต่ปี19██จากประจักษ์พยานจำนวนมากในการสอบสวนกรณีศึกษาภายนอก-587 ซึ่งเป็นสาเหตุของการค้นพบ ขณะนี้อยู่ระหว่างการตรวจสอบสาเหตุของการเกิดความผิดปกติ

**บันทึกเพิ่มเติม:** ด้านล่างนี้เป็นข้อมูลเกี่ยวกับการสอบสวนกรณีศึกษาภายนอก-587ที่แนบมากับรายงานนี้ฉบับแรก โปรดระลึกไว้เสมอว่าข้อมูลต่อไปนี้ถึงปัจจุบันก็ยังคงเป็นบันทึกที่เป็นทางการ

[[collapsible show=&#34;+ รายงานการสอบสวนกรณีศึกษาภายนอก-587:&#34; hide=&#34;- ปิดไฟล์&#34;]]
เนื่องจากสันนิษฐานว่าสาเหตุที่ทำให้เกิดกรณีศึกษาภายนอก-587 คือ SCP-587-JP จึงทำการเขียนรายงานการสอบสวนไว้ด้านล่าง การสอบสวนจะเป็นการสัมภาษณ์นายอุซึยามะหนึ่งในผู้รอดชีวิตจากกรณีศึกษาภายนอก-587

ต่อไปนี้เป็นบันทึกการสัมภาษณ์ของนายอุซึยามะ 
    
&gt; **เป้าหมาย:** อุซึยามะ ██ 43ปี ผู้ชาย
&gt; 
&gt;     **ผู้สัมภาษณ์:** ดร.██
&gt; 
&gt;     **บันทึกเพิ่มเติม:** ชาวเกาะเกือบทั้งหมด██คนรวมทั้งเป้าหมายเป็นคนที่ใช้ภาษาถิ่นที่เฉพาะตัว ดังนั้นการสนทนาทั้งหมดจึงได้รับการแปลเป็นภาษามาตรฐานเพื่อเป็นมาตรการป้องกันการระบุสถานที่ของ SCP-587-JP จากบันทึกนี้ ผู้ถูกทดลองรู้สึกกระวนกระวายใจมากในช่วงการควบคุมตัวและระหว่างถูกคุมขัง ดังนั้นจึงให้ยากล่อมประสาทจำนวนเล็กน้อยในขณะสัมภาษณ์
&gt; 
&gt;     **ดร.██:** คุณอุซึยามะ ใจเย็นลงหรือยังครับ?
&gt; 
&gt;     **นายอุซึยามะ:** รู้สึก ใจเย็นลงแล้วครับ เป็นผลจากยานั่นเหรอครับ?　ตำรวจสมัยนี้สุดยอดไปเลยนะครับ
&gt; 
&gt;     **ดร.██:** ดูเหมือนจะไม่มีปัญหาแล้วสินะครับ ถ้าอย่างนั้นก็ขอถามสักหลายคำถามหน่อย ก่อนอื่นก็ช่วยบอกความเป็นมาของเหตุการณ์ในครั้งนี้หน่อยครับ
&gt; 
&gt;     **นายอุซึยามะ:** [เงียบไป12วินาที] บันทึกอยู่เหรอครับ?
&gt; 
&gt;     **ดร.██:** แน่นอนครับ แต่ว่านี่เป็นการสอบสวนหลังเหตุการณ์ ดังนั้นบันทึกนี้จะไม่มีการเปิดเผยกับสาธารณะและไม่มีการนำไปใช้ในชั้นศาลครับ ถึงแม้เรื่องที่คุณ และพวกคุณทำจะไม่ใช่เรื่องที่น่าชมสักเท่าไหร่ แตอยากจะขอทราบความเป็นมาที่กดดันพวกคุณจนจำเป็นต้องทำแบบนั้นหน่อยครับ
&gt; 
&gt;     **นายอุซึยามะ:** [เงียบไป39วินาที] ครับ เข้าใจแล้วครับ
&gt; 
&gt;     **ดร.██:** ถ้าอย่างนั้นก็ขอฝากด้วยครับ
&gt; 
&gt;     **นายอุซึยามะ:** วันนั้น นานขนาดไหนก็จำไม่ได้แล้ว แต่เป็นวันที่อบอุ่นมากครับ มีศพถูกพบในป่าใกล้หน้าผาฝั่งตรงข้ามของเมือง เป็นศพผู้หญิงอายุน้อย ใบหน้ายับเยิน อยู่ในสภาพเปลือยเปล่าครับ 
&gt; 
&gt;     **ดร.██:** สามารถระบุว่าเป็นศพของใครได้ไหมครับ?
&gt; 
&gt;     **นายอุซึยามะ:** เพราะไม่มีบันทึกหรือร่องรอย/หลักฐาน/สิ่งที่พิสูจน์ว่ามีคนจากแผ่นดินหลักมาที่เกาะดังนั้นก็เลยการคิดว่าเขาเป็นชาวเกาะสักคนครับ ในเกาะเล็กๆชาวเกาะทุกคนก็รู้หน้าค่าตากันดี พอรู้ว่ามีการฆาตกรรมญาติเกิดขึ้นในที่แบบนั้น ทุกคนก็รู้สึกหวาดกลัวครับ แถมตอนนั้น ลูกสาวบ้านคุณคาเมยามะที่ออกไปเก็บผักป่าก็ยังไม่กลับมา พอเป็นแบบนั้นทุกคนก็เลยพูดต่อกันว่า รู้สึกว่าศพนั่นก็คล้ายๆกับลูกสาวของคุณคาเมยามะนะ...
&gt; 
&gt;     [ศรีษะของเป้าหมายเริ่มสั่นนิดหน่อย น้ำเสียงเริ่มตื่นตระหนกเล็กน้อย]
&gt; 
&gt;     **ดร.██:** พูดต่อเลย
&gt; 
&gt;     **นายอุซึยามะ:** มันมีชายหนุ่มที่เป็นคนรัก/คู่หมั้นกับคุณลูกสาวอยู่ครับ เขาโกรธแล้วกล่าวหาว่าผู้ชายอีกคนที่ไม่ถูกด้วยว่าเป็นคนร้ายครับ ผู้ชายคนนั้นชอบมายุ่งกับลูกสาวของคุณคาเมยามะ ดังนั้นก็เลยไม่ถูกกับชายหนุ่มที่เป็นคนรัก/คู่หมั้นครับ ดังนั้น ทุกคนก็เลยคิดว่า &#34;น่าจะเป็นแบบนั้น&#34; ครับ
&gt; 
&gt;     **ดร.██:** นาย██กับนาย███สินะครับ ชาวเกาะกล่าวหานาย███เป็นฆาตกรเหรอครับ?
&gt; 
&gt;     **นายอุซึยามะ:** ไม่ครับ ทุกคนก็แค่คิดว่า &#34;น่าจะเป็นแบบนั้น&#34; แต่ก็ไม่ได้สนใจอะไรมากครับ แถมสุดท้ายก็เจอตัวลูกสาวของคุณคาเมยามะ ดูเหมือนว่าเธอจะได้รับบาดเจ็บจากการล้มลงเนื่องจากโรคโลหิตจางอยู่ในภูเขา วันถัดจากที่เจอศพก็ถูกช่วยกลับมาได้อย่างปลอดภัย พอเป็นแบบนั้นก็เลยกลายเป็นว่า แล้วศพนั่นเป็นใครกันล่ะ ครับ
&gt; 
&gt;     **ดร.██:** แล้วทำไมถึงปิดบังล่ะครับ?
&gt; 
&gt;     **นายอุซึยามะ:** [เงียบ]
&gt; 
&gt;     **ดร.██:** รวบกวนตอบด้วยครับ หรือว่าวันนี้จะพอแค่นี้ครับ?
&gt; 
&gt;     **นายอุซึยามะ:** ชาวเกาะ ทุกคนเป็นคนคุ้นหน้ากัน เป็นเหมือนกับครอบครัวเดียวกันครับ พวกคนนอกเองก็เข้าใจสถานการณ์ก็เลยทำเป็นไม่เห็นอะไร มาคิดเอาตอนนี้แล้ว บางทีนั่นคงเป็นเรื่องพลาดครับ แต่ว่า พวกเราไม่อยากจะยุ่งเกี่ยวอะไรด้วยครับ ว่าเกาะที่สงบสุขไม่มีอะไรจะมีเหตุฆาตกรรมเกิดขึ้น แถม ฆาตกรเป็นใครก็ยังไม่รู้เลย แค่คิดถึงเรื่องนี้ ก็รู้สึกกลัว กังวล ไม่ว่าใครก็ต้องเอามือกุมหัวครับ ทุกคน ไม่อยากจะคิดถึงเรื่องนี้ ถึงจะไม่มีใครเห็นด้วย แต่ก็เข้าใจตรงกันครับ แค่รู้สึกผิดครั้งเดียว แต่ถ้าหลังจากนี้สามารถกลับไปใช้ชีวิตปกติได้ ถ้าทำเป็นลืมเรื่องราวทั้งหมดได้ ก็เอาตามนั้นดีกว่า แล้วผมกับคนอื่นๆก็เอาศพขึ้นเรือไปทิ้งที่กลางทะเลครับ
&gt; 
&gt;     **ดร.██:** ผลลัพธ์หลังจากนั้นล่ะ
&gt; 
&gt;     **นายอุซึยามะ:** ทุกคน ก็กลับไปใช้ชีวิตปกติ เรื่องในวันนั้นก็แค่ภาพลวงตาของวันที่ร้อนเกินไป ทั้งหมดมันก็แค่คิดไปเอง ได้แต่คิดแบบนั้นจากก้นบึ้งของหัวใจครับ ไอ้เรื่องชวนขนหัวลุกแบบนั้น ถ้าคนร้ายเป็นใครสักคนในเกาะ พวกเราทนไม่ไหวหรอกครับ ดังนั้น ก็เลยลืมมันไป แต่ว่า ปลายฤดูใบไม้ผลิปีต่อมา ก็มีศพถูกพบอีกครั้ง รอบนี้เป็นศพของผู้ชายมีอายุครับ
&gt; 
&gt;     **ดร.██:** ระบุที่มาไม่ได้จริงๆสินะครับ?
&gt; 
&gt;     **นายอุซึยามะ:** ครับ แต่ว่าทุกคน ต่างก็ไม่สนใจตัวจริง/ที่มาของเหยื่อครับ สิ่งที่ทุกคนกลัวก็คือ การต้องรับรู้/คิดว่าเรื่องราวในตอนนั้นมันเป็นความจริง ทั้งศพ ทั้งฆาตกร แล้วก็การปกปิดและการมีส่วนร่วมในการปกปิด ทั้งหมดนั้นเกิดขึ้นจริงๆครับ การที่เรื่องที่เกิดขึ้นในอดีตเป็นเรื่องที่เกิดขึ้นจริงไม่ผิดแน่ ทั้งๆที่ไม่มีหลักฐานอะไรที่ระบุว่าเรื่องราวในคราวนี้กับอดีตมันเกี่ยวข้องกัน แต่ทุกคนก็สับสนอย่างเห็นได้ชัดครับ
&gt; 
&gt;     **ดร.██:** แต่ถึงอย่างนั้นก็ยังไม่คิดจะแจ้งความกันเหรอครับ? ติดต่อไปที่แผ่นดินหลัก?
&gt; 
&gt;     **นายอุซึยามะ:** พวกเราทุกคน ทิ้งศพแล้วอำพรางคดีครับ มาแจ้งความเอาตอนนี้ ก็เหมือนกับแขวนคอตัวเอง ถ้ามีใครสักคนปากสว่างไปหลุดอะไรสักเล็กน้อยตอนตำรวจสอบสวน ทุกคนได้ติดคุกหัวโตแน่ครับ ดังนั้นเรื่องในคราวนี้เอง พวกเราก็เลยทิ้งศพแล้วปิดบังทำเป็นลืมทุกอย่างไปครับ ได้แต่เชื่อว่าฝันร้าย/เรื่องแย่ๆมันจะจบลงที่ตรงนี้ 
&gt; 
&gt;     **ดร.██:** แต่ว่า เหตุการณ์ก็ยังไม่จบลง?
&gt; 
&gt;     **นายอุซึยามะ:** ใช่แล้วครับ ฤดูหนาวปีต่อมา ก็ยังมีศพของเด็กผู้หญิงตัวเล็กๆ...
&gt; 
&gt;     **ดร.██:** ปีนั้น ก็มีเรื่องที่ว่าเกิดขึ้นสินะครับ?
&gt; 
&gt;     [นายอุซึยามะก้มหน้าลง ท่าทางสับสนอย่างเห็นได้ชัด]
&gt; 
&gt;     **นายอุซึยามะ:** ผม...ไม่ผิด ผม แค่คิดว่าถ้าเพื่อทุกคนแล้ว ทุกคนเองก็ต้องการแบบนั้นครับ มันถูกต้องแล้วครับ พวกเรา ก็ใช้ชีวิตไปตามปกติ...
&gt; 
&gt;     **ดร.██:** ได้โปรดเล่าเหตุการณ์มาด้วยครับ
&gt; 
&gt;     **นายอุซึยามะ:** มีศพเด็กผู้หญิงโผล่มา แล้ว เจ้าหนูทากะลูกชายบ้านคุณทายามะ ก็ทนเงียบต่อไปไม่ไหว... มาปรึกษาในที่ประชุมว่า ถึงจะไม่รู้ว่าเป็นใคร แต่ก็ต้องมีคนตายต่อไปเรื่อยๆไม่ผิดแน่ จะปล่อยไปแบบนั้นไม่ได้...ดังนั้น รายงานคดีไปที่แแผ่นดินใหญ่จะดีกว่าไหม น่ะครับ
&gt; 
&gt;     **ดร.██:** มีปฏิกิริยาเกี่ยวกับเรื่องนั้นยังไงบ้างครับ?
&gt; 
&gt;     **นายอุซึยามะ:** ไม่มีใคร...พูดอะไร ออกมาสักอย่างเลยครับ แต่ว่า จะให้เกิดเรื่องแบบนั้นไม่ได้ ทุกคนต่างก็รู้สึกแบบนั้นครับ ถ้าทำแบบนั้น พวกเราทุกคนก็จะมีความผิด ดังนั้น... [สะอื้น]
&gt; 
&gt;     [นายอุซึยามะล้มลงบนโต๊ะและกุมหัว]
&gt; 
&gt;     **นายอุซึยามะ:** ทำไม ทำไมมันถึงเป็นแบบนี้ ทำไมกัน [สะอื้น] ผมก็แค่ อยากจะใช้ชีวิตอย่างที่ผ่านมาแท้ๆ แค่นั้นแท้ๆ ทำไม ถึงเป็นแบบนี้
&gt; 
&gt;     **ดร.██:** ต่อด้วยครับ คุณมีหน้าที่ที่ต้องพูดครับ
&gt; 
&gt;     **นายอุซึยามะ:** ครับ...ครับ... ดังนั้น มันก็ช่วยไม่ได้นี่ครับ...วิธีที่จะทุกคนมันก็มีแค่ต้องทำแบบนั้น ดังนั้น ก็เลยฆ่าเจ้าหนูทากะกับคุณพ่อ
&gt; 
&gt;     **ดร.██:** มีแรงจูงใจอะไรที่ถึงขนาดฆ่าคนพ่อด้วยเหรอครับ?
&gt; 
&gt;     **นายอุซึยามะ:** แม่ของเจ้าหนูทากะป่วยตายหลังคลอดมาตั้งนานแล้ว สำหรับคุณพ่อลูกชายก็เป็นของต่างหน้าเพียงอย่างเดียวครับ ถ้ารู้ว่าถูกฆ่าเรื่องราวก็คงไม่จบง่ายๆแน่ ดังนั้นก็เลยเผาบ้านที่ทั้งคู่อยู่ไปพร้อมกันทั้งสองคนเลย... เสียงกรีดร้องของทั้งสองคนกับเสียงเปลวเพลิงที่ลุกไหม้ ก็ยัง... คงจะติดหูผมไปจนลงโลง ผมได้แต่พูดกับตัวเองว่า แค่นี้ แค่นี้มันทุกอย่างก็จบลงจริงๆแล้ว
&gt; 
&gt;     **ดร.██:** แต่สุดท้ายคดีก็ได้รับการยืนยันว่ามีชาวเกาะตาย17คนนี่ครับ?
&gt; 
&gt;     **นายอุซึยามะ:** [สะอื้น] เรื่องไฟไหม้ แม้แต่ชาวเกาะก็รู้กันไม่กี่คนครับ แต่ว่า คนนอก พอรู้ความจริงเรื่องไฟไหม้ ก็ทนมองข้ามต่อไปไม่ไหวแล้วครับ ก็เลยปิดบังพวกเรา แล้วคิดจะติดต่อไปที่แผ่นดินหลัก ดังนั้น ชาวเกาะหลายคนตัดสินใจเอาเองว่าคราวนี้ต้องรีบจัดการกับคนนอก... 
&gt; 
&gt;     **ดร.██:** หลังจากนั้นก็เพราะไม่มีการรายงานประจำช่วงเวลาจากพนักงานต่างถิ่น[ข้อมูลถูกลบ]ที่รู้สึกสงสัยก็เลยส่งคนไปที่เกาะ แล้วระหว่างนั้นเกิดอะไรขึ้นครับ? ทำไมถึงเกิดผู้เคราะห์ร้ายจากชาวเกาะขนาดนั้นกันครับ?
&gt; 
&gt;     **นายอุซึยามะ:** ทุกคน รู้สึกสับสนมากครับ ทั้งเรื่องศพ ทั้งเรื่องการปกปิด แล้วก็เจ้าหนูทากะกับพ่อ ทั้งเรื่องคนนอก ผมพยายามที่จะเงียบแล้ว แต่ทุกคนก็สืบหาอะไรบางอย่าง จากนั้นก็เริ่มตั้งสมมุติฐานต่างๆขึ้นมา แล้วในหมู่ทุกคน ก็มีคนที่เคลื่อนไหวมีความคิดว่า ต้องปิดความลับให้เงียบที่สุด จากนั้น...ก็เริ่มที่จะสงสัยกันเอง ยกเรื่องราวและความขัดแย้งเล็กน้อยในอดีตขึ้นมา แล้วก็หาว่าใครเป็นคนเปิดโปง เป็นคนทรยศ
&gt; 
&gt;     **ดร.██:** ไม่คิดบ้างเหรอว่าแทนที่จะฆ่ากันเองสู้ทำให้เรื่องราวทั้งหมดมันกระจ่างจะดีกว่าน่ะครับ?
&gt; 
&gt;     **นายอุซึยามะ:** ในตอนนั้น...ไม่ได้คิดเรื่องนั้นเลยสักนิดเลยครับ แต่ว่า เรื่องน่ากลัวแบบนั้น...ทำไมกัน ทั้งๆที่ผมและทุกคนก็แค่อยากจะใช้ชีวิตอย่างเงียบสงบเท่านั้นเอง ทั้งผม และทุกคน ก็ไม่ได้ดีเด่อะไร ต่างก็กลัวว่าความผิดจะถูกเปิดเผย แล้ว...ทุกคน ก็ทำเรื่องที่น่ากลัว...
&gt; 
&gt;     [เสียงตะโกน และเริ่มร้องไห้เสียงดัง]
&gt; 
&gt;     **ดร.██:** จบการสอบสวน ขอขอบคุณที่ให้ความร่วมมือครับ
&gt; 
&gt;     [จบบันทึก]
&gt; 
&gt;     **รายงานหลังจบ:** เป็นไปได้ว่า SCP-587-JP อาจมีผลประเภทมีมอะไรบางอย่าง ชาวเกาะที่รอดชีวิตทุกคนรวมถึงนายอุซึยามะให้ทำการลบความทรงจำระดับB ก่อนปล่อยตัวแล้วทำการเฝ้าติดตามระยะยาว นอกจากนี้จำเป็นต้องวิเคราะห์ผลประเภทมีมโดยการทดลองพร้อมค้างแรมระยะยาวภายในพื้นที่ที่พบ SCP-587-JP

ดำเนินการจัดการตามคำแนะนำของดร.██เรียบร้อยแล้ว อนุมัติการทดสอบพร้อมค้างแรมระยะยาว ผลลัพธ์จะบันทึกไว้ด้านล่าง

**ภาคผนวก:** มีการทดลองค้างแรมระยะยาวโดยเจ้าหน้าที่คลาสDในพื้นที่ที่ระบุ บุคลากรคลาสDได้ถูกจัดให้ใช้ชีวิตคล้ายกับชาวเกาะในตอนนั้นให้มากที่สุดเพื่อที่จะได้พบร่าง SCP-587-JP ที่เกิดขึ้นทุกปีอย่างแน่นอน ผลลัพธ์ก็คือ ได้ข้อสรุปว่า SCP-587-JP นั้นไม่มีผลประเภทมีมใดๆ

จากผลลัพธ์นี้และผลการติดตามและเฝ้าระวังชาวเกาะพบว่าความผิดปกติของ SCP-587-JP ไม่มีผลกระทบทางวัฒนธรรมหรือจิตใจ ขึงได้มีการตัดสินใจยกเลิกการทดลองค้างแรมระยะยาวเพิ่มเติมในพื้นที่ที่ระบุและระงับการติดตามและเฝ้าระวังชาวเกาะ

จากผลลัพธ์ข้างต้น SCP-587-JP ถูกลดระดับจาก Euclid เป็น Safe

//การลดระดับของวัตถุที่ไม่น่ายินดีขนาดนี้ บางทีคงหาที่อื่นไม่ได้แล้วล่ะ// ──ดร.██
[[/collapsible]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:36.396671.</em>
  
</div>
</body>