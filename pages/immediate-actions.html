<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Azioni Immediate</title>
</head>
<body>
<div id="container">
  
  <div class="page">
    <h1 class="title">Azioni Immediate</h1>
    <p>
      Link to article: <a href="https://scp-wiki.wikidot.com/immediate-actions" target="_blank">Azioni Immediate</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/credit:start" target="_blank"><code>credit:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/credit:end" target="_blank"><code>credit:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include credit:start]]
Racconto: Azioni Immediate
Autore: [[*user DrEverettMann]]
Originale: [https://scp-wiki.wikidot.com/immediate-actions| Immediate Actions]
Traduttore: [[*user Roberto Turati]]
[[include credit:end]]

Ci furono delle esplosioni, da qualche parte nel sito. Non era proprio una novità, ma quelle non sembravano controllate. Neanche questa era una novità, ma SCP-105 si agitò comunque. La porta della sua unità di contenimento si aprì ed entrò un agente. Era giovane, sembrava messicano e Iris non lo riconobbe.

«SCP-105, alzati. Dobbiamo trasferirti» 

Si capiva che era un novello: quasi tutti i membri del personale del Sito-17 erano abituati a chiamarla per nome, al di fuori della documentazione ufficiale: gli strizzacervelli credevano che aiutasse a mantenerla emotivamente stabile. C&#39;era da ridere. Iris si alzò dalla sua sedia e chiese:

«Dovrei prendere qualcosa?»

L&#39;agente le fece segno di sbrigarsi:

«Non c&#39;è tempo. Manderemo qualcuno a prendere le tue cose dopo»

SCP-105 andò alla porta. I tempi in cui opponeva resistenza o cercava di scappare erano finiti da parecchio. Dove poteva andare? Era probabile che finisse in un posto peggiore. L&#39;agente la fece uscire nel corridoio e non si prese il disturbo di richiudere la porta. Fu allora che Iris si rese conto che la situazione era estremamente grave, in confronto alle situazioni gravissime a cui si era abituata. L&#39;agente esitò un attimo, poi disse:

«Di qua»

SCP-105 si offrì quasi di fargli da guida, ma dubitava che fosse pronto a vedere un&#39;anomalia prendere quella sorta di iniziativa. Nei paraggi, ci furono degli spari. L&#39;agente sfoderò la pistola e le ordinò:

«Stai dietro di me»

Nel corridoio successivo, c&#39;erano dei morti. Due cadaveri erano addetti alla sicurezza del sito, un terzo indossava un&#39;uniforme nera mai vista prima. Mentre l&#39;agente si avvicinava alla porta più vicina, ci fu uno sparo e le cervella del malcapitato gli schizzarono fuori dalla nuca. Iris si accucciò nello stipite di un&#39;altra porta e si raggomitolò con tutte le sue forze nella bassa alcova. Rimase in ascolto, mentre qualcuno camminava fino alla porta. SCP-105 trattenne il respiro e aspettò di vedere se fossero entrati o se si fossero sporti all&#39;interno abbastanza da vederla. Dopo un istante, li sentì voltarsi e andare via. Rimase ferma ancora un attimo, poi si chinò in silenzio e prese la pistola dell&#39;agente morto. Quell&#39;azione infrangeva qualsiasi regola, ma Iris preferiva evitare di morire in uno scontro a fuoco insensato e dare la priorità alla sua vita, in quelle situazioni.

Scelse un corridoio diverso. Sperava di incontrare qualcuno che potesse aiutarla. Si augurava che non le sparassero: sarebbe stato bello. C&#39;erano delle unità di contenimento, ma SCP-105 le evitò. Non si sapeva mai cosa c&#39;era lì dentro e, in ogni caso, sospettava che gli intrusi con le uniformi nere volessero proprio le anomalie. A meno che non fossero davvero interessati alla collezione di graffette del dottor Jones. Nel corridoio successivo, l&#39;unità di contenimento si era aperta e la porta era stata scardinata. C&#39;erano tanti cadaveri in nero sul pavimento. In mezzo a loro c&#39;era un orco, intento a spolpare un femore. Era alto due metri e mezzo, aveva il naso a patata, la testa ovale e denti appuntiti: [[[http://fondazionescp.wikidot.com/scp-082|SCP-082]]], Fernand il Cannibale. Quando vide Iris, fece un sorriso malvagio e le chiese:

«Ah, //ma chère//, ti unisci alla festa?»

SCP-105 strinse la presa sulla pistola e si impose di mantenere la calma. 

«Fernand»

«Ti va di fare un picnic con me? Sto facendo il mio esercizio mattutino» chiese lui.

«Ehm... no, grazie» 

Iris iniziò a superarlo. Non in fretta, senza correre: i predatori inseguono ciò che corre.

«Come vuoi. Magari ci rivediamo dopo, eh? Un piccolo //rendez-vous//, //très romantique//!» 

SCP-082 sghignazzò a denti scoperti e Iris trattenne un brivido. Tuttavia, per quanto fosse terribile, Fernand non reggeva il confronto con Abele. Quando entrò nell&#39;anticamera successiva, SCP-105 vide la sagoma di una mucca, ma del tutto nera. L&#39;area circostante sembrava un po&#39; distorta, come se stesse facendo qualcosa alla luce. La sagoma iniziò ad avvicinarsi a Iris, che se la diede subito a gambe levate. Se la sarebbe rischiata con gli uomini in nero: almeno sapeva cosa facevano i proiettili. Sentì l&#39;entità accelerare e svoltò un angolo, sgusciò oltre una porta e la chiuse. Mentre si adagiava contro la porta e riprendeva fiato, sentì l&#39;eco staccato degli spari. Si buttò sul pavimento, contò fino a tre, maledì l&#39;entità-mucca in silenzio e alzò lo sguardo.

Nel corridoio, a tre metri di distanza, c&#39;erano cinque degli uomini in divisa nera che sparavano, usando una scrivania rovesciata come riparo di fortuna. SCP-105 non capiva a cosa stessero sparando da dov&#39;era, ma i proiettili che sfrecciavano sopra la sua testa indicavano che la sicurezza del Sito-17 non era ancora fuori dal combattimento. Tuttavia, gli spari che venivano da quella direzione non erano molti, in confronto a quelli degli intrusi. Sembrava che gli addetti alla sicurezza della Fondazione fossero in inferiorità numerica, almeno in quel corridoio.

Iris valutò le sue opzioni. Poteva aspettare e aspettare che la Fondazione mandasse rinforzi, ma le sembrò rischioso. Chiunque fossero, quegli aggressori erano organizzati: probabilmente, avevano pianificato una buona strategia di evacuazione. Una volta che si fossero accorti di lei? Poteva fingersi morta, ma anche un&#39;anomalia morta poteva tornare utile e avrebbero capito che stava fingendo piuttosto in fretta. Chiunque fossero gli uomini in nero, SCP-105 dubitava che l&#39;avrebbero trattata bene come la Fondazione. Dunque, le rimaneva solo un&#39;opzione. 

Si alzò in ginocchio, prese la mira con attenzione e sparò all&#39;uomo più vicino alla nuca, poi quello accanto e quello davanti. Fu facile. E la cosa che odiava di più sulle uccisioni era la facilità con cui le riuscivano. Ci fu uno scatto e la pistola si inceppò. Senza neanche pensare, tornò alle sue azioni immediate: diede una botta al caricatore col palmo della mano, poi tirò indietro il carrello e un proiettile inceppato schizzò fuori. Gli altri due nemici stavano iniziando a capire che c&#39;era un problema, quindi Iris sparò al quarto. Il quinto stava per colpirla, ma poi uno sparo alle sue spalle lo uccise. SCP-105 tornò a provare emozioni solo quando l&#39;ultimo intruso cadde a terra e si sentì un nodo alla gola. Chiamò le guardie:

«Sono io, SCP-105. Sono morti» 

Gettò la pistola e la allontanò con un piede, poi rimase inginocchiata con le mani dietro la nuca finché gli agenti non la presero e la portarono al sicuro.

------

«Signora, deve proprio dare un&#39;occhiata» 

Henri era agitato, ma lo era sempre. Davvero, come un cane di piccola taglia.

«Di che si tratta?» chiese la donna. 

O5-10 era ancora un po&#39; stanca: era stata una lunga nottata. Di solito lo era. Ma l&#39;ultima volta che Henri le aveva detto che doveva proprio fare qualcosa, c&#39;era stato un attentato alla sua vita. Era brava a captare i segnali come quello. Henri le mostrò un filmato della sorveglianza:

«Immagini dall&#39;ultima breccia nel contenimento. Ecco, credo che debba prestare particolare attenzione qui» 

«Sì?»

L&#39;uomo saltò a un punto della registrazione in cui si vedeva una ragazza bionda. O5-10 rimuginò e ammise:

«Sì, capisco. Sì, ottimo lavoro, Henri. Avevi ragione: dovevo proprio vederlo. Secondo me, dovremo vederlo proprio tutti» 

Detto questo, aprì un programma molto speciale sul suo telefono.</textarea></pre>
  </div>

</div>

<div id="footer">
  
    <em>Last updated 2024-02-07 18:30:33.219317.</em>
  
</div>
</body>