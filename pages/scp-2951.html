<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-2951</title>
</head>
<body>
<div id="container">
  
  <div class="page">
    <h1 class="title">SCP-2951</h1>
    <p>
      Link to article: <a href="https://scp-wiki.wikidot.com/scp-2951" target="_blank">SCP-2951</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/info:start" target="_blank"><code>info:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/info:end" target="_blank"><code>info:end</code></a>
  

  
</li>
      
        <li>
  
  

  
    <a href="https://scp-wiki.wikidot.com/component:image-block" target="_blank"><code>component:image-block</code></a>
  

  
</li>
      
        <li>
  
  

  
    <a href="https://scp-wiki.wikidot.com/component:image-block" target="_blank"><code>component:image-block</code></a>
  

  
</li>
      
        <li>
  
  

  
    <a href="https://scp-wiki.wikidot.com/component:image-block" target="_blank"><code>component:image-block</code></a>
  

  
</li>
      
        <li>
  
  

  
    <a href="https://scp-wiki.wikidot.com/component:image-block" target="_blank"><code>component:image-block</code></a>
  

  
</li>
      
        <li>
  
  

  
    <a href="https://scp-wiki.wikidot.com/component:image-block" target="_blank"><code>component:image-block</code></a>
  

  
</li>
      
        <li>
  
  

  
    <a href="https://scp-cs.wikidot.com/component:djk" target="_blank"><code>:scp-cs:component:djk</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include :scp-wiki:component:info-ayers
|lang=en[!-- EN/RU/KO/CN/FR/PL/ES/TH/JP/DE/IT/UA/PTBR --]
|page=scp-2951[!-- url of your page on the scp wiki --]
|authorPage=http://www.scp-wiki.net/djkaktus[!-- link to your author page --]
|comments=

= **SCP-2951** - //10,000 Let//

]]

[[include info:start]]
**Název: SCP-2951**
**Originál:** https://scp-wiki.wikidot.com/scp-2951
**Autor:** [[*user djkaktus]]
**Překladatel:** [[*user AiryPatotie]]
[[include info:end]]

[[include :scp-cs:component:anomaly-class-bar-source

|item-number= 2951

|clearance= 3

|container-class= euclid

|secondary-class= none

|secondary-icon= http://urlhere.com

|disruption-class= vlam

|risk-class= ohrožující

]]

-----

[[include component:image-block name=https://scp-wiki.wdfiles.com/local--files/scp-2951/entrance.jpg|caption=Zhroucený vchod do SCP-2951.]]
 
**Speciální Zadržovací Procedury:** Přístup do Lemon Quarry je všem nepovolaným osobám zakázán a pracovníci Nadace, vydávající se za místní bezpečnostní složky, musí kolem oblasti udržovat aktivní perimetr. Osobám, které tento perimetr naruší, budou podána příslušná amnestika a budou předány místním orgánům k dalšímu řešení.
 
Veškeré mise s cílem průzkumu SCP-2951 jsou v současné chvíli zakázané.

**Popis:** SCP-2951 je opuštěný vápencový důl poblíž města Guthrie ve státě Indiana. Důl původně patřil společnosti B.G. Hoadley Mining Group, a to až do havárie, ke které došlo v roce 1944. Odlehlá poloha lomu a také jeho zchátralá struktura až doteď zamezovaly neoprávněným vniknutím že strany civilistů. Díky tomu zůstala oblast z větší části nenarušena.

Ve vnitřku SCP-2951 dochází k nepravidelným prostorovým a časovým anomáliím. Průzkumné týmy rovněž oznámily přítomnost dosud neznámých anomálních entit v nitru SCP-2951. Tyto entity jsou patrně spjaty s havárií z roku 1944, k níž jsou bližší informace k dispozici níže.

Primární vchod do SCP-2951 byl během havárie z roku 1944 zavalen a v současné době zůstává nepřístupný. Vedlejší přístupová šachta, jež se nachází ve zchátralé budově údržby, je i nadále přístupná.

[[include component:image-block name=https://scp-wiki.wdfiles.com/local--files/scp-2951/house.jpg|caption=Budova ukrývající vedlejší přístupovou šachtu do SCP-2951.]]

**Dodatek 2951.1:** Havárie z roku 1944

[[collapsible show=&#34;Zobrazit Dodatek&#34; hide=&#34;Zavřít Dodatek&#34;]]

//Poznámka: Následující informace byly získány z osobní kanceláře J. Howarda Bernese, administrátora [[[SCP-2844|Kervier]]] a informátora [[[goc-hub-page|Globální Okultní Koalice]]]. Po jeho úmrtí zajistila Nadace velké množství jeho bývalého majetku, včetně složek popisující kolaps Lemon Quarry z roku 1944, o nichž se předpokládalo, že byly zničeny.//

Dne 23. srpna 1944 přiměla seismická aktivita pod Lemon Quarry správce lomu, aby do vápencového dolu vyslali průzkumný tým, jenž měl za úkol posoudit škody na tamních těžebních strukturách. Po třech hodinách se původní tým vrátil a oznámil, že došlo k zavalení klíčové přístupové štoly.

Po krátké poradě sestavili správci lomu další, tentokrát větší tým dělníků, aby sutiny ze štoly odklidili. Tito dělníci sestoupili k místu kolapsu a zahájili odklízení spadaného kamene, aby bylo možné přivést větší stroje. Při této akci však došlo k další seismické aktivitě,[[footnote]]Což je v jižní Indianě vzhledem k silnému vápencovému podloží a absenci zlomů v této oblasti velmi neobvyklé.[[/footnote]], která zapříčinila zavalení chodby za týmem, který v tu chvíli právě uvolňoval přístupovou štolu.

Po několik následujících hodin pracovaly týmy na obou stranách závalu na odstranění trosek a osvobození odklízecí čety. Okolo 16:00 východního standartního času byla blokáda odklizena a původní odklízecí tým opustil důl. Tento tým ohlásil, že primární přístupová štola je stále zablokovaná, nicméně při druhé vlně seismické aktivity se otevřela nová štola, která ovšem nebyla vyražena těžební skupinou a ani nebyla zmapována. Na místo byl vyslán další menší tým, aby zjistil, o jakou štolu se jedná.

[[include component:image-block name=https://scp-wiki.wdfiles.com/local--files/scp-2951/blockage.jpg|caption=Zablokování primárního přístupového tunelu. Obrázek pochází z dokumentace incidentu společnosti Kervier.]]

Druhá štola byla popsána jako vyhlazená, nikoli však nepřirozeně, a klesající s mírným spádem směrem na severozápad. Pověřenci průzkumné skupiny vyjádřili domněnky, že se pravděpodobně jedná o původní přístupovou štolu, která byla vyhloubena v době vzniku dolu ( ještě před jeho odkoupením firmou B. G. Hoadley
) a jednoduše nebyla náležitě zaevidována. V naději, že se tato štola napojuje na tu primární, zablokovanou štolu, shromáždili vedoucí lomu další tým 23 mužů. Jejich úkolem bylo se pomocí této sekundární štoly dostat do zadní části závalu, vyhodnotit tamní situaci a určit, zda je použití výbušnin k uvolnění štoly vhodné.

Po vyslání tohoto týmu do štoly je zaznamenáno už jen velmi málo významných informací. Nějakou chvíli nato došlo ke třetí vlně seismické aktivity, která byla natolik silná, že došlo k propadu vchodu do důlního komplexu. V průběhu následujících tří dnů pracovaly týmy na povrchu na odstranění sutin, které zasypaly vchod, zatímco nadřízení a další pracovníci se pokoušeli kontaktovat uvězněný tým prostřednictvím telefonní kabelové linky zavedené do sekundární přístupové šachty v budově údržby. Večer třetího dne, právě když se správci společnosti B.G. Hoadley chystali zažádat o pomoc další důlní skupiny z blízkého okolí, se ze sekundární šachty vynořila blíže nespecifikovaná osoba. Jediným popisem této události se stala následující zpráva, telegraficky odeslána do kanceláří společnosti B.G. Hoadley v Louisville:

&gt; //26 8 1944//
&gt; 
&gt; //Důl opuštěn. Tunely nadále zavaleny. 23 ztracených.//
&gt; 
&gt; //Jeden vylezl šachtou. Shodili jsme ho zpátky. Nebyl v pohodě.//
&gt; 
&gt; //GPE//

[[/collapsible]]

**Dodatek 2951.2:** Incident z roku 1998

[[collapsible show=&#34;Zobrazit Dodatek&#34; hide=&#34;Zobrazit Dodatek&#34;]]

Dne 4. června 1998 byla jižně od [[[http://scp-cs.wikidot.com/secure-facility-dossier-site-81|Oblasti-81]]] zaznamenána nízká seismická aktivita. Tým nadačních geologů byl vyslán, aby se pokusil zjistit o této události více informací, avšak přesnou polohu výskytu této aktivity se mu určit nepodařilo. Z důvodu očekávání dalších otřesů bylo v přilehlých obcích namontováno několik seismografů.

Dne 16. června bylo místní policii nahlášeno zmizení patnáctiletého studenta Tevina Napiera, který se ztratil poté, co se svými přáteli neoprávněně vnikl do opuštěného Lemon Quarry. Pátrací skupiny prohledávaly lom po jakýchkoliv stopách po Napierovi, přičemž nakonec objevily pod zchátralou budovou údržby na pozemku kamenolomu dnes již nezapečetěnou sekundární přístupovou šachtu.

[[include component:image-block name=https://scp-wiki.wdfiles.com/local--files/scp-2951/access.jpg|caption=Sekundární přístupová šachta pod budovou údržby.]]

Do šachty byl spuštěn pátrací a záchranný tým, který očekával, že se mu podaří najít Napierovo tělo. První pokusy však byly vzhledem k hloubce šachty neúspěšné a tým musel být do doby, než se podařilo získat delší bezpečnostní vybavení, odvolán. V době pokusu o záchranu nebyly k dispozici žádné záznamy o hloubce šachty, přičemž posádka o původní zaznamenané hloubce ~120 m nevěděly. Ta se však od odhadů hloubky této šachty záchranáři, které činily ~240 m, značně lišila.

Když záchranáři posléze konečně sestoupili skrz celou přístupovou šachtu, neobjevili nikde žádné stopy po Napierově těle. Posádky nicméně záhy ohlásily neklid a pocit nejistoty ohledně jejich vnímání okolního důlního prostředí. Během této výpravy uváděla občas pětičlenná záchranářská skupina, že je jich sedm nebo osm, a jeden z členů prohlásil, že v dole musí &#34;najít zlato&#34;. Po 43 minutách v dole přestal tým reagovat na rádiovou komunikaci. Pozemní týmy začaly pohotově navíjet jistící lana, ovšem po chvíli se ukázalo, že je navíjena mnohem větší délka lan, než jaká byla spuštěna do dolu. Po navinutí 400 m lana nebyl naviják již schopen pokračovat dále a byl zastaven.

V této chvíli byly jednotky Nadace vyrozuměny o možné anomální aktivitě v Lemon Quarry a pod zástěrkou federálních pátracích a záchranných týmů převzaly kontrolu nad záchrannými pracemi. Pomocí výkonnějšího navíjecího zařízení se zaměstnancům Nadace podařilo vyzvednout dva z pěti mužů, z nichž oba byli dosud připoutáni ke svým vázacím popruhům. První z mužů, Able Parker, se s přesvědčením, že je stále v útrobách dolu, stával na povrchu stále neklidnějším a agresivnějším. Druhý z mužů, Greg Hamilton, byl zprvu považován za bezvědomého, ovšem po dvaceti minutách strávených na povrchu začal nezřetelně komunikovat. Původní záchranný tým však potvrdil, že hlas, kterým Hamilton mluvil, nebyl jeho vlastní, nýbrž hlas Jeremyho Livingstona, dalšího z mužů poslaných do dolu. Oba muži byli vzápětí uspáni a převezeni do Oblasti-81 za účelem jejich vyšetření.

Z dalších tří lan se dvě vrátila s čistými řezy na konci. Třetí se zdálo být přeříznuté ostrým kusem kamene a přes úsek 13 metrů bylo celé zbrocené lidskou krví.

Po vyproštění Parkera a Hamiltona se zaměstnanci Nadace urychleně rozhodli podat amnestika všem zúčastněným osobám nespadajícím pod Nadaci a vypracovat krycí verzi pro události, k nimž v dolech došlo. Oblast-81 si ihned nato vyžádala okamžitou klasifikaci dolu coby SCP-2951, která byla Klasifikační Komisí 18. června schválena.

[[/collapsible]]

**Dodatek 2951.3:** Dokumentace Průzkumu

[[collapsible show=&#34;Zobrazit Dodatek&#34; hide=&#34;Zavřít Dodatek&#34;]]

//Poznámka: Po událostech z 16. června 1998 byla Mobilní Úderná Jednotka Trotter-5 &#34;Hell&#39;s Heroes&#34; vyčleněna k dodatečné analýze SCP-2951. Jejich přiděleným cílem bylo vyhodnotit anomální povahu SCP-2951 a zároveň pátrat po zbývajících třech ztracených členech pátrací a záchranné jednotky, stejně tak jako po stále pohřešovaném Tevinu Napierovi. Čtyřčlenný tým měl do SCP-2951 vstoupit sekundární přístupovou šachtou a nestrávit v něm déle než čtyřicet minut.//

[[include component:image-block name=https://scp-wiki.wdfiles.com/local--files/scp-2951/shaft.jpg|caption=Fotografie pořízená členem MTF Trotter-5.]]

&gt; **[ZAČÁTEK ZÁZNAMU]**
&gt; 
&gt; **T5-1:** Mikráky běží.
&gt; 
&gt; **T5-4:** Zaplí.
&gt; 
&gt; **T5-2:** Zkouška.
&gt; 
&gt; **T5-3:** Tady taky.
&gt; 
&gt; **T5-1:** Fajn, jde se dolů. (//Odmlka.//) Na tohle bacha. Je to uvolněný, tak na to nestoupejte.
&gt; 
&gt; **T5-3:** Neupustíte to, zatímco budem my sestupovat dolů, že ne? (//Smích mimo mikrofon, T5-3 se taktéž směje//) Myslím ty papíry, co čekají na vaše vyplnění, samozřejmě.
&gt; 
&gt; **T5-2:** Kevine, drž už radši hubu.
&gt; 
&gt; **T5-3:** Jasný, jasný.
&gt; 
&gt; (//Tým T5 sestupuje šachtou. Hloubka je při sestupu měřena T5-4. Po dosažení hloubky 120 metrů se T5-1 zastavuje.//)
&gt; 
&gt; **T5-2:** Co? Něco špatně?
&gt; 
&gt; **T5-1:** Jo, tohle. Jak že jsme teď hluboko?
&gt; 
&gt; **T5-4:** 120 metrů.
&gt; 
&gt; **T5-1:** To nemůže být správně. Ti státňáci říkali, že je to hluboký víc jak 200 metrů
&gt; 
&gt; **T5-2:** Třeba je toto jen nějaký výstupek. Za tamtou zatáčkou to možná klesá ještě dál.
&gt; 
&gt; **T5-1:** Neměli bychom tu vidět nějaký skoby? Myslím od těch posledních.
&gt; 
&gt; **T5-3:** Právě. Stopy tu ale jsou, takže tady určitě museli být.
&gt; 
&gt; **T5-1:** Zapněte světla, podíváme se, co je za tím rohem.
&gt; 
&gt; (//Tým se odepíná od lan a přesouvá se dál od šachty ke zmíněnému rohu.//)
&gt; 
&gt; **T5-1:** Daviesy, máš zaplé stopky?
&gt; 
&gt; **T5-2:** Už od chvíle, co jsme dosedli na zem.
&gt; 
&gt; **T5-1:** Skvěle. Ohlaš mi každých deset minut.
&gt; 
&gt; **T5-2:** Jistě.
&gt; 
&gt; **T5-4:** Podívejte, kapitáne. Tady na zdi.
&gt; 
&gt; **T5-3:** Jistící lana. Odtamtud se musela třít o skálu. Kolik jich tam je?
&gt; 
&gt; **T5-4:** Jen dvě.
&gt; 
&gt; **T5-2:** To je divný.
&gt; 
&gt; **T5-1:** Nafoťte to a pokračujme. Nemáme moc času.
&gt; 
&gt; (//Tým sestupuje hlouběji do dolu. Nadbytečné dialogy byly odstraněny//)
&gt; 
&gt; **T5-2:** Deset minut.
&gt; 
&gt; **T5-1:** Hmm.
&gt; 
&gt; **T5-2:** Co?
&gt; 
&gt; **T5-1:** Připadá mi, jako by to bylo dýl.
&gt; 
&gt; **T5-2:** (//Odmlka//) Stopky fungují dobře, baterky jsou nabité a všechno ostatní je taky v pohodě. 
&gt; 
&gt; **T5-1:** Tak se mi to jen zdá.
&gt; 
&gt; **T5-3:** Sakra, začíná to tam dál být fakt těsný. Toto je přístupová šachta?
&gt; 
&gt; **T5-1:** Jo. Měla by se napojovat na zbytek dolu, ale je to jen nouzový východ. Jakmile to projdem až k hlavnímu uzlu, budeme mít zase o něco víc prostoru k dýchání.
&gt; 
&gt; **T5-4:** Budeme muset jít po jednom.
&gt; 
&gt; **T5-1:** Jdu první, zbytek se seřaďte.
&gt; 
&gt; (//Tým se po jednom začíná protahovat úsekem tunelu. Uplyne značná doba, členové týmu spolu však téměř nemluví.//)
&gt; 
&gt; **T5-1:** Jak jsme na to s časem?
&gt; 
&gt; **T5-2:** (//Odmlka//) 17 minut.
&gt; 
&gt; **T5-3:** No tak to určitě.
&gt; 
&gt; **T5-4:** Mohlo by se jednat o časovou anomáli?
&gt; 
&gt; **T5-1:** Vypadá to tak. (//Pozastaví se//) Vidíte to taky chlapy?
&gt; 
&gt; **T5-5:** Co?
&gt; 
&gt; **T5-2:** To je světlo?
&gt; 
&gt; **T5-1:** To bude určitě zbytek dolu. Už nejsme moc daleko.
&gt; 
&gt; **T5-4:** Něco slyším.
&gt; 
&gt; **T5-3:** Asi vítr.
&gt; 
&gt; **T5-4:** Ne, je to pod náma. Hluboko.
&gt; 
&gt; **T5-2:** Že by další seismická aktivita?
&gt; 
&gt; **T5-5:** No tak to určitě.
&gt; 
&gt; **T5-1:** V tom případě jdeme z týhle díry rychle ven. Stačí jeden otřes a je po nás.
&gt; 
&gt; (//Tým se svižně vydává ke světlu před nimi. Chodba se začíná lehce rozšiřovat.//)
&gt; 
&gt; **T5-2:** Kde by se tady dole vzalo světlo?
&gt; 
&gt; **T5-4:** Třeba jsou to ti zbylí záchranáři? Dle mého museli mít nějaké svítilny.
&gt; 
&gt; **T5-2:** Jasně, ale už je to přece jenom pár dní. Tak dlouho by to tu nevydrželi, ani ty lampy ne.
&gt; 
&gt; **T5-6:** Jak jsme na to s časem?
&gt; 
&gt; **T5-2:** Ehm... 17 minut.
&gt; 
&gt; **T5-3:** Kurva.
&gt; 
&gt; **T5-2:** To není v pohodě.
&gt; 
&gt; **T5-4:** Jak daleko ještě?
&gt; 
&gt; **T5-5:** Ne, je to pod náma. Hluboko.
&gt; 
&gt; **T5-1:** Jo, asi takových dalších 20 metrů.
&gt; 
&gt; **T5-2:** Hněte zadkama, hoši. Je mi divně.
&gt; 
&gt; **T5-3:** Jestli budeš zvracet, opovaž se--
&gt; 
&gt; **T5-4:** Drž hubu, debile.
&gt; 
&gt; **T5-7:** Jak jsme na tom?
&gt; 
&gt; **T5-1:** 10 metrů.
&gt; 
&gt; **T5-2:** Je to, jako bysme se dostávali do nějaký--
&gt; 
&gt; **T5-5:** Jak daleko ještě?
&gt; 
&gt; **T5-3:** Kurva!
&gt; 
&gt; **T5-4:** Kde jsou ty světla?
&gt; 
&gt; **T5-1:** Vydrž. Moje lampa je taky mimo.
&gt; 
&gt; **T5-6:** Kurva!
&gt; 
&gt; **T5-2:** Něco se tu hýbe.
&gt; 
&gt; **T5-5:** Je to pod náma. Hluboko.
&gt; 
&gt; **T5-1:** Můžete se všichni aspoň na chvilku kurva uklidnit.
&gt; 
&gt; **T5-3:** V tý tmě nic nevidím, kapitáne.
&gt; 
&gt; **T5-1:** Mám zapalovač.
&gt; 
&gt; (//Ticho. Ozve se cvaknutí zapalovače.//)
&gt; 
&gt; **T5-1:** Super. Je to tu zatarasený.
&gt; 
&gt; **T5-2:** To je možná z tý seismický aktivity.
&gt; 
&gt; **T5-4:** Ne, vypadá to udusaně. Tohle už tu nějakou dobu je.
&gt; 
&gt; **T5-1:** Ale tenhle tunel--
&gt; 
&gt; **T5-5:** Ne, vypadá--
&gt; 
&gt; **T5-1:** Působí to docela uhlazeně. Vidíte tam dole něco?
&gt; 
&gt; **T5-3:** Nic moc, prostě to pokračuje někam dolů.
&gt; 
&gt; **T5-2:** Něco cítím. Ozón.
&gt; 
&gt; **T5-1:** Jo, já taky. Co čas?
&gt; 
&gt; **T5-3:** Tady na zdi je něco napsaný, ale nepřečtu to.
&gt; 
&gt; **T5-2:** 13 minut.
&gt; 
&gt; **T5-1:** Jsme tady dole už příliš dlouho.
&gt; 
&gt; **T5-5:** Příliš dlouho..
&gt; 
&gt; **T5-3:** Takže jdeme zpátky?
&gt; 
&gt; **T5-1:** Dle mého by to chtělo více vybavení, možná i--
&gt; 
&gt; **T5-6:** Příliš dlouho.
&gt; 
&gt; **T5-2:** S tím jsem v pohodě. Ještě se mi tam dolů moc nechce.
&gt; 
&gt; **T5-4:** Tentokrát jdu první. Všichni se nějak protáhněte.
&gt; 
&gt; **T5-7:** Příliš dlouho v ohni.
&gt; 
&gt; **T5-1:** Jdeme.
&gt; 
&gt; (//Uběhne nějaký čas. Nadbytečné dialogy odstraněny.//)
&gt; 
&gt; **T5-2:** Díky bohu, konečně zas aspoň trochu vidím.
&gt; 
&gt; **T5-3:** Tady je přístupová šachta.
&gt; 
&gt; **T5-4:** Vydrž. Tys něco říkal?
&gt; 
&gt; **T5-3:** Ne?
&gt; 
&gt; **T5-4:** Tak kd-- doprdele! Kdo seš?
&gt; 
&gt; **T5-2:** Vždyť jsme tu byli jen čtyři, ne?
&gt; 
&gt; **T5-6:** Vždyť jsme tu byli jen čtyři, ne?
&gt; 
&gt; **T5-1:** Proboha--
&gt; 
&gt; **T5-7:** Vždyť jsme tu--
&gt; 
&gt; (//Výstřel//)
&gt; 
&gt; **T5-5:** Příliš dlouho v ohni, příliš dlouho v ohni, příliš dlouho v ohni, příliš--
&gt; 
&gt; **T5-1:** Danieli kurva zastřel to, je mi úplně jedno, jako kdo to zní.
&gt; 
&gt; (//Výstřel//)
&gt; 
&gt; **T5-6:** Jsme tady dole už příliš dlouho.
&gt; 
&gt; (//Výstřel//)
&gt; 
&gt; **T5-1:** Co to kurva--
&gt; 
&gt; **T5-3:** Jak to, že na sobě mají naše unifor--
&gt; 
&gt; **T5-4:** Proč se tady z tohohle kouří--
&gt; 
&gt; **T5-1:** Bacha!
&gt; 
&gt; (//Náhlé vznícení//)
&gt; 
&gt; **T5-2:** Co to říká?
&gt; 
&gt; **T5-1:** K zemi kurv--
&gt; 
&gt; (//Náhlé vznícení. Veškerá nahrávací zařícení přestávají fungovat.//)
&gt; 
&gt; **[KONEC ZÁZNAMU]**
&gt; 
&gt; //Poznámka: V reakci na tyto události byla MTF T-5 vyzvednuta z přístupové šachty a podrobena fyzickému a psychologickému vyšetření. T5-1, -3 a -4 utrpěli v důsledku exploze drobné tržné rány a popáleniny, zatímco T5-2 byl kvůli svým zraněním převezen do Oblasti-81.//
&gt; 
&gt; //Tři neidentifikované bytosti, které zaútočily na členy MTF T-5, na sobě všechny měly naprosto totožné uniformy a vybavení jako skuteční členové jednotky a bylo rovněž potvrzeno, že dokázaly zcela přesně imitovat hlasy příslušníků jednotky. To v kombinaci se slabým osvětlením a stísněnými prostory patrně přispělo k tomu, že členové jednotky nebyli schopni jasně rozlišit, kolik osob se s nimi v danou chvíli nacházelo.//

&gt; **Audio Přepis Psychologického Vyhodnocení**
&gt; 
&gt; //Poznámka: Následuje zvukový přepis z psychologického vyšetření MTF T5-3.//
&gt; 
&gt; **Dr. Rosstetler:** Během rozboru audio záznamů jsme si všimli, že vaši kolegové několikrát upozornili na anomální plynutí času. Můžete to potvrdit?
&gt; 
&gt; **T5-3:** Jo, můžu. Už jsem podobný situace zažil, dilatace času a tak podobně. Člověk začne ztrácet pojem o čase, přestože ví, že uběhla jen chvilka. Nevím, jak dlouho jsme tam dole byli, ale řekl bych... možná čtyři hodiny?
&gt; 
&gt; **Dr. Rosstetler:** Vaše rekordéry byly aktivní celých pět hodin a třiatřicet minut, agente.
&gt; 
&gt; **T5-3:** Jo, aneb čas, který mi už nikdo nevrátí. Jak dlouho to bylo pro vás tady nahoře?
&gt; 
&gt; **Dr. Rosstetler:** Devatenáct minut.
&gt; 
&gt; **T5-3:** Ježíši Kriste. Fajn, beru to zpátky, nic takovýho jsem nikdy nezažil.
&gt; 
&gt; **Dr. Rosstetler:** Pociťoval jste během této časové dilatace nějaké nežádoucí mentální efekty?
&gt; 
&gt; **T5-3:** Tak trochu. Je to jako, polívka, jako když v jedné z nich jste. Mysl vám začne tak nějak houstnout, víte? Něco se stane a člověk vlastně ani moc nechápe jak, nedokáže si vybavit, kdy se to přesně stalo, byť se to stalo před chvílí, a tak podobně. Je to matoucí.
&gt; 
&gt; **Dr. Rosstetler:** Chápu. Zaznamenal jste ty tři bytosti, které jsme zajistili ještě předtím, než jste se vrátili k přístupové šachtě?
&gt; 
&gt; **T5-3:** Zajistili je docela silný slovo.
&gt; 
&gt; **Dr. Rosstetler:**Jejich ostatky, samozřejmě.
&gt; 
&gt; **T5-3:**Pořád nechápu, jak k tomu přišli. Měli jmenovky a všechno, jen údaje byly vypálené. Je to fakt divný. (//Odmlka//) Všimnout si jich... ne. V takový tmě, a navíc jsme šli jen v jedný lajně...nešlo to, chápete? Byl jsem hned za Danielem... Teda, aspoň jsem si to myslel. Jenomže akustika tam taky byla vážně špatná, nedalo se poznat, z které strany zvuk přichází. Furt jsem ho slyšel někde za mnou. Aspoň myslím. Nevím, prostě jak jsem říkal; víte, že se okolo vás něco děje, a také na to reagujete, ale všechno to působí prostě... špatně.
&gt; 
&gt; **Dr. Rosstetler:** Rozumím.
&gt; 
&gt; **T5-3:** Nikdy toho kluka nenašli, že ne? Nikdy odtam nevyšel?
&gt; 
&gt; **Dr. Rosstetler:** Ne.
&gt; 
&gt; **T5-3:** Doprdele. (//Odmlka//) Co Davies?
&gt; 
&gt; **Dr. Rosstetler:** (//Mlčí//)
&gt; 
&gt; **T5-3:** Armine, notak, však víš--
&gt; 
&gt; **Dr. Rosstetler:** Pořád nic neřekl, Kevine. Několikrát sice pootevřel pusu, ale nic z ní nevyšlo. Ani se na tebe nepodívá.
&gt; 
&gt; **T5-3:** Do háje.
&gt; 
&gt; **Dr. Rosstetler:** (//Odmlka//) Chceš amnestika? Můžu ti něco předepsat, nebo--
&gt; 
&gt; **T5-3:** Ne. Pokud se mi bude o tý věci, co na mě kříčí mým vlastním hlasem, zdát dýl jak měsíc, tak tě je nechám objednat. Dřív ale ne.
[[/collapsible]]

**Dodatek 2951.4:** Rozhovor s Gormanem P. Ellisem

[[collapsible show=&#34;Zobrazit Dodatek&#34; hide=&#34;Zavřít Dodatek&#34;]]

Ve světle událostí zaznamenaných v Dodatku 2951.3 zahájil nadační výzkumný personál sběr dat o Lemon Quarry a tamním dolu. To se ovšem ukázalo býti velmi obtížné, poněvadž původní společnost B.G. Hoadley zkrachovala před téměř čtyřiceti lety a veškeré firemní záznamy byly tím pádem pravděpodobně již dávno zničeny. Krom toho byl samotný přístup k záznamům společnosti kvůli potenciálně anomální povaze firmy Kervier International[[footnote]]Která byla v té době předmětem vyšetřování z hlediska případného statusu Zájmové Skupiny.[[/footnote]] problematický. Avšak díky nalezenému seznamu kontaktů v jedné z opuštěných kanceláří společnosti B.G. Hoadley v nedalekém Bedfordu se nadačním vyšetřovatelům podařilo zkontaktovat pana Gormana P. Ellise, postaršího vyšetřovatele společnosti B.G. Hoadley, který již odešel do důchodu.

Pan Ellis během kontaktu s vyšetřovateli Nadace ochotně spolupracoval a vyhověl jejich žádosti o schůzku. Právě během tohoto rozhovoru byli pracovníci Nadace zpraveni o informacích, které měl v držení správce Kervier J. Howard Barnes a které byly později shromážděny a v rámci vyšetřování zpracovány. Následuje zvukový přepis rozhovoru, který byl veden agentem Youngem.

&gt; **[ZAČÁTEK ZÁZNAMU]**
&gt; 
&gt; **Young:** Vážíme si vašeho setkání s námi, pane Ellisi. Slibuji, že vás nebudeme zdržovat.
&gt; 
&gt; **Ellis:** V pořádku, v pořádku.
&gt; 
&gt; **Young:** Co nám můžete říct o svém působení ve společnosti B.G. Hoadley?
&gt; 
&gt; **Ellis:** No, jednou jsem se nechal najmout jako nádeník, podobně jako můj otec. Když jsem byl kluk, dělal této firmě předáka, stejně jako můj strýc James Ellis. Strýc byl spolupracovníkem pana Hoadleyho a [[[SCP-2812|pana Hedgewatera]]], což bývala ve 30. a 40. letech ve světě těžařství velká jména. Nějakou dobu jsem pracoval pro Hedgewatera v United Limestone a těsně před odchodem otce do důchodu jsem přešel k Hoadleymu jako předák já sám.
&gt; 
&gt; **Young:** Na jaká pracoviště jste byl během svého působení ve společnosti přidělen?
&gt; 
&gt; **Ellis:** Nuže... bylo tu to stanoviště ve Springville na severu a další poblíž Orleansu u 37. Na obou jsem dělal slušných pár let. Pak jsme otevřeli velkou pobočku západně od Mitchellu a tam jsem zůstal až do důchodu.
&gt; 
&gt; **Young:** Víte něco o areálu Lemon v Guthrie?
&gt; 
&gt; **Ellis:** Nejspíš ano..
&gt; 
&gt; **Young:** Pracoval jste tam někdy?
&gt; 
&gt; **Ellis:** Ne, to se říct nedá. Tam byl... Ron Pitts, myslím. Jen známý, nikdo, koho bych znal nějak dobře.
&gt; 
&gt; **Young:** Víte něco o--
&gt; 
&gt; **Ellis:** Vlastně, když jste se o tom tak zmínil, nějaký ten čas jsem v Lemon strávil. Jenom... už si to moc nepamatuju. Byli jsme to tam s partou chlapů vyčistit, když to tam zavřeli. Došlo tam k zemětřesení, které některé z tunelů zbořilo, víte? Říkali, že už to není geologicky stabilní.
&gt; 
&gt; **Young:** Něco v nepořádku?
&gt; 
&gt; **Ellis:** Vždycky mi tom něco neštymovalo. Tady v okolí zemětřesení nebývají. Všechen ten vápenec v zemi tlumí otřesy z jihu nebo odjinud.
&gt; 
&gt; **Young:** Řekli vám o tom dole ještě něco?
&gt; 
&gt; **Ellis:** Ach, je to už strašně dávno. Prostě jsme museli přesunout nějakou techniku, naložit ji na náklaďáky a převézt na jih. Myslím, že jsem tam s žádným z předáků nikdy nemluvil. Tenkrát to stejně byli vesměs lidi zvenku, kteří vybavení od Hoadleyho jen používali.
&gt; 
&gt; **Young:** Chápu. A co ta havárie? Byly nějaké oběti?
&gt; 
&gt; **Ellis:** Tuším, že... že pár hochů ztratili, ale nevím to jistě. Dříve se to tak dělo, víte? Tehdá asi nebyli tak opatrní jako teď. Tak jako tak se o tom moc nemluvilo.
&gt; 
&gt; **Young:** Podle našich záznamů prodal B.G. Hoadley tento důl společnosti Kervier krátce po havárii. Napadá vás snad nějaký důvod, proč to mohli udělat?
&gt; 
&gt; **Ellis:** Hmmmmm... ne, nevím proč. United jich pár odkoupila, ale to většinou v rámci nějaké dohody o otevření dalšího dolu. Kervier nebyli odtud, působili mimo stát. Nestává se často, aby taková skupina odkoupila nějaký důl, zvlášť tak malý jako byl Lemon.
&gt; 
&gt; **Young:** Chápu. Je ještě něco, co byste chtěl dodat, pane Ellisi?
&gt; 
&gt; **Ellis:** Pokuste se spojit s chlapem jménem... ehm, dejte mi chvilku. Byl to Jim? Jeff? Příjmení určitě bylo Barnes. Byl o něco starší než já, takže už je možná po smrti, ale tuším, že se na tom úklidu také podílel. Když jsem pro Hedgewatera pracoval, byla to jeho spojka s Kervierem a párkrát jsem s ním i mluvil. Je to slušný chlapík, možná by vám mohl říct něco víc.
&gt; 
&gt; **Young:** Děkuji vám, pane, já--
&gt; 
&gt; **Ellis:** Víte... Přemýšlel jsem. Na tom úklidu bylo ještě něco, co se mi zdálo takový divný. Přišli jsme asi s tuctem chlapů, abychom ty stroje naložili, ale byl tam i asi další tucet lidí z Kervieru, kteří si odklízeli svý věci, a možná ještě pět nebo šest lidí z Hoadley, co dělali totéž. Nejklidnější džob, který jsme kdy dělali. Ani nevím, jestli s náma někdo z nich za celou tu dobu, co jsme tam byli, prohodil jediný slovo.
&gt; 
&gt; **[KONEC ZÁZNAMU]**

[[/collapsible]]

**Dodatek 2951.5:** Získaná Soukromá Korespondence J. Howarda Barnese

[[collapsible show=&#34;Zobrazit Dodatek&#34; hide=&#34;Zavřít Dodatek&#34;]]

&gt; Jeremiahu,
&gt; 
&gt; Nevím, jestli jsi o tom už slyšel, ale v dole u Guthrie došlo k incidentu. Zavalení způsobené nějakým zemětřesením. Uvízlo tam asi dvacet chlapů. Právě se snaží sehnat tým, který by sutiny odnesl, ale moc se jim to nedaří.
&gt; 
&gt; Napadlo mě, že bys to měl vědět pro případ, že by ses musel obrátit na právníky. Pokusím se zítra dostat z kanceláře.
&gt; 
&gt; S pozdravem,
&gt; 
&gt; Trent

&gt; Jeremiahu, dnes přišla parta kravaťáků a ptala se na tu havárii. Netušíme, jestli jsou to právníci nebo co, ale pořád se ptali na fakt divný věci. Chtěli naslouchat kamení a dál se hrabat v jeskyni, jakoby se snažili cosi zaslechnout. Nevíš o tom něco?
&gt; 
&gt; Nate Wabash

&gt; Pane Barnesi,
&gt; 
&gt; Naše asociace nedávno zakoupila práva na Lemon Quarry v Guthrie a máme zájem o veškeré informace, které byste o něm mohl mít. Během příštího týdne k vám zavítá náš zástupce, který to s vámi rád projedná, stejně jako další případné nabídky z naší strany, které by vás mohli zajímat.
&gt; 
&gt; S přáním hezkého dne,
&gt; 
&gt; David P. Whitinger
&gt; Kervier International

&gt; Sám jsem to viděl, Jeremiahu. Viděl jsem, jak z tý díry vylezlo něco, co vypadalo jako člověk. Kouřilo se z toho, hořelo to a křičelo to něčím hlasem. Byla to věc vytažená přímo ze samotného Pekla, o tom nemám pochyb.
&gt; 
&gt; Ten chlapík z Geistu sám řekl, že pilíře, které podpírají svět, popraskají a rozpadnou se a základy reality ochabnou. To, co leží dole, se stane dosažitelným a jeho moc dolehne na pokorné. Viděl jsem to na vlastní oči, vím, že je to pravda.
&gt; 
&gt; Stále ta slova slyším v hlavě, Jeremiahu. &#34;Deset tisíc let.&#34; Křičelo to jako zuřivý pes, vřískalo, jako by jej zahnali do kouta. &#34;Deset tisíc let v ohni.&#34;
[[/collapsible]]

**Dodatek 2951.6:** Získaná Korespondence Gormana P. Ellise

[[collapsible show=&#34;Zobrazit Dodatek&#34; hide=&#34;Zavřít Dodatek&#34;]]

Dne 19. dubna 2003 výše zmíněný pan Gorman P. Ellis zemřel. Vzhledem k jeho statusu zájmové osoby učinili pracovníci Nadace kroky k zabavení jeho majetku za účelem provedení bližší analýzy. Níže je uveden dopis, jenž se týká SCP-2951 a o němž se předpokládá, že jej napsal pan Ellis neznámému příjemci.

&gt; Celkem jich bylo dvacet tři. Dvacet tři chudáků uvízlo za tou zdí. Celé dny jsme je slyšeli, jak za těmi kameny ječí, zatímco my jsme jen seděli na zadku a nic nedělali.
&gt; 
&gt; Byl jsi někdy v dole během výpadku proudu, Kime? Něco ti o tom povím. Nejdřív nastane chvilka paniky, kdy se všichni snaží zjistit, co se děje. Pak, když se situace trochu uklidní, se člověk snaží oči navyknout okolní tmě. Ale nikdy si nezvykneš, protože není co vidět. Není to jako tma v noci, kdy jsou vidět hvězdy a měsíc nebo pouliční osvětlení. V dole během výpadku není žádný světlo. Tam dole neuvidíš vůbec nic.
&gt; 
&gt; Následně začneš slýchat různý věci. Někteří hoši budou slyšet hlasy, zvířata nebo řadu dalších věcí, které prostě nejsou. Další se vzdálí či se ztratí a už se zpátky po lanech nevrátí. Jiní zase spadnou do nějaké šachty nebo trhliny a už je nikdy neuvidíš. Teprve tehdy, až projdete tím vším, nastane opravdové ticho.
&gt; 
&gt; Viděl jsem ten tunel, co tam před tím závalem našli. Velmi zvláštní, Kime. Nezdál se být vykopaný nářadím, ne normálními. Ani do něj nestihli natahat lampy, aby viděli, kam vede. Netuším, co tam dole je. V každém případě chci jen říct, že jsem sice o Pekle nikdy moc nepřemýšlel, ale jsem si jistý, že si ho zasloužíme. Ať se těm klukům stane cokoli, tak dokud jsou tam dole, můžeme za to my. Můžeme za to my, protože jsme nic neudělali.
&gt; 
&gt; A navíc, tma lidi mění.

[[/collapsible]]

[[footnoteblock]]

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-2950]]] | SCP-2951 | [[[SCP-2952]]] &gt;&gt;
[[/=]]
[[/div]]

[[include :scp-cs:component:djk]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:37.559232.</em>
  
</div>
</body>