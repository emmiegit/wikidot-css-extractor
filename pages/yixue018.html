<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>异学零壹捌 感孕寄胎</title>
</head>
<body>
<div id="container">
  
  <div class="page">
    <h1 class="title">异学零壹捌 感孕寄胎</h1>
    <p>
      Link to article: <a href="https://scp-wiki.wikidot.com/yixue018" target="_blank">异学零壹捌 感孕寄胎</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>font-size:120%;</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>mz-outbox</code></pre>
        </li>
      
        <li>
          <pre><code>mz-innerbox</code></pre>
        </li>
      
        <li>
          <pre><code>suojin-aaa</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin</code></pre>
        </li>
      
        <li>
          <pre><code>suojin-aaa</code></pre>
        </li>
      
        <li>
          <pre><code>mz-poem</code></pre>
        </li>
      
        <li>
          <pre><code>yxh-img</code></pre>
        </li>
      
        <li>
          <pre><code>yxh-maxim</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]



[[div class=&#34;mz-outbox&#34; style=&#34;font-size:120%;&#34;]]
[[div class=&#34;mz-innerbox&#34;]]



**志：**异学零壹捌

**类：**魉

**经：**蜮挲庸之尸，其物人而兽身，杖文肱，生而不末杀之。巫蒴操剑跪据其旁，破腹而甦。


**传：**
[[div class=&#34;suojin-aaa&#34;]]
若夫蜮挲庸者，有央之大宰也，掌欲肉外道诸礼，通万般妖术。自立一法，可令神魂，即越万里，为避难术。术为：弃其旧体，旧体旋化赘形之妖，中生尸鬼诸虫，以扰来犯之敌。后灵识藏魂，瞬息传远，投于同党，结形彼腹，借胎受肉，状若三尸，催发淫欲，以愉托主。未几复生，生即大饥，喜食人，食毕，还其旧形。妖党无分民物禽畜，罔论男女，皆可养彼寄胎。


然其术亦非全然无漏。云有二三施法者，其魂未达妖党之躯，误投他处，或一日，或百千年，方得复生，生有异象。谬诞者虽有前世之能与所学，谓之宿慧，然多忘其身何若，其法何作，亦因羸弱而不能施之。


至若[[[the-lost-book-of-documents-in-shang-that-golden-declaration|有央侵天下]]]，略地万里。虽今见灭，犹遗数邦。其一在信度河之北，曰那落迦国，国名从旧。那落迦者，古狄语之饥食者也，欲肉徒之自名也。梵语之中，饿者恶者常相讹，盖其与有央古狄语同出，而音相近，复以那落迦国主阿波逻罗龙王，造恶无极而贪食人也。那落迦之徒，俱长于寄胎之法，以是，故行道妖民，多癯貌瘦骨，饥食不厌，佛陀复谓之饿鬼转生也。以是后世之人，思欲肉一词淫鄙，多蔑其教为那落迦教或饿鬼道。
[[/div]]




**史：**

&gt; 武丁之时，有央之大宰、欲肉之掌经曰蜮挲庸，为不末所戮。后寄胎于蒴之腹，转生为人，尽忘其故，以其前世乃大妖，方不失邪力。或言其始创寄胎妖法。

[[collapsible show=&#34;◇ 记&#34; hide=&#34;◆《郑氏惊惧书·蜮挲庸纪》载：&#34;]]
[[div class=&#34;suojin&#34;]]
时有央为天下万邦共破，蜮挲庸遂携诸经遁隐大荒，编补遗典。越明年，不末率军搜林薮山川，寻得其藏身之所，斩之刀下，并焚其书。尔时西殥之地，群氓水居，中有某部族之巫曰蒴，忽见天极飘云，状若龙蛇，引黑车至。其有所感，乃持剑望往不末杀蜮挲庸之台，跪于其上。未几，蒴狂喜非常，如与无物交合，胀腹剖腹，现一巨瘤，其上生人面，五官并全，口吐浊火，即能言语。

其乃蜮挲庸也，虽复生，然身甚弱于昔日，大饥，蒴哺以乳，乳入其口，即化毒火。旋磔蒴而囫囵，竟成，然不果腹。复掠蒴族而啖之，亦未饱餐。其每啖物不得，食人虽成而不足，是故终日枵馁。后蜮挲庸为欲肉教遗民，疏勒勐那派所养，及长，缘其久受妖教教化，旧念重现，知前身之事，乃重登大术士之位，载此寄胎邪法于妖典《蜮挲庸之书》上，秘传教内。或夺之，乃知其恶之大甚矣。
@@@@
@@@@
[[/div]]
[[/collapsible]]
@@@@


&gt; 殆出殷周之际。释氏前世诞于迦毗罗卫城外渔村。年正少，国中大饥，投水以让食，为龙女所救。龙女欲与交欢，不成，遂寻他法，后误习妖术，怀魔种，幸反为其以福力所净。

[[collapsible show=&#34;◇ 记&#34; hide=&#34;◆ 《大唐西域列国通俗传·迦毗罗卫龙女》载：&#34;]]
[[div class=&#34;suojin&#34;]]
往昔迦毗罗卫城外，有村焉，世世以捕鱼为业。或岁大凶，万里俱荒，掘地竭泽，无有果腹之物。时有一小儿，乃释氏前生，妙相端好，不曾害命。尝听婆罗门大贤讲道，少即聪慧，今知亲族之苦，爰投水求让薄麦，欲长眠焉。


须臾惊寤，顾其身覆锦衾，卧于璎珞珠光之室。自知得生，不禁欣然。忽悲从中来，哀思乡人。少顷，一龙女推门而入，亲昵摩附，睹童子振怖抵底，乃曰：“我此河之龙女也，前朝游观水中，见有妙光团团如摩尼珠，近之幸逢大福缘之人，故邀至此。愿汝降尊就卑，临我家室。”童子欲谢辞，龙女复以筵客留请。闻罢，自思殆得饭数日，爰许之。


龙女遂引童子入金堂，龙王设宴殷款之。燕尔乐会，肆极欢愉。童子睹龙形婆娑，中显五浊，黯然作叹，虽饥亦不思食。宴罢，童子反室，龙女亦随去，待其欲眠，遂荐枕，受拒，竟卧其侧，狎拊嘘呵，凌逼媾合。童子乃诵真言，心身不动。龙女不敢再迫之，但与共寐。


经数日，童子欲归，龙王止之，曰：“善男子，汝与小女夙夜相随，同床燕私，今幸有身，何意独去？但请结连理，束薪以待。”


童子闻之，大惊，急欲自证，一时龙女挺腹而出，曰：“嘻，良人！君岂忘耶？汝夜中虽不沾妾肤，却起无色妙识，如灵风吹拂，周流孔窍，化甘露香乳，渐我身中，纳于宝瓶，如密陀罗尼，悄发息子莲苞，故得大欢喜。”


童子乃誓心曰：“非我所为，诸业俱散！”忽起种种光明，一字长一丈，遍照龙官无碍。而龙女腹痛骤起，躬扪凄号，背抟异影。龙王惶惶无措，转顾童子。


童子不忍，再誓心发愿，愿以今生来世之福德，救于龙女。一时种种光明俱合无色光，福力所加，异影旋灭，龙女苦断，暂得稍息，须臾改形，举体成人，深自庆悦，而五体投地，散香于前，告以实情。


缘先日童子不肯合阴阳，龙女久思无方，故往藏宝阁，寻或可魅其之法。偶发摩诃龙母莲座下，得密书一卷，曰《空乐欢喜经》，上载灵交诡术。乃信受奉行，日日供奉，呼其神名，驯致祸乱。


龙王喟然长叹，曰：“呜呼，我知矣。往昔那落迦妖煾蕴魔，有大将曰阿波逻罗龙王，名殑祇，本为人雄，后坠饿鬼道，宿业甚重，肆伐天竺，其毒龙子屠我先祖而夺此河，后为古佛所诛，其馀部亦受调伏，我父方得还居。而阿波逻罗龙王退兵信度河北，宅地立国。此恶趣魔种，矫奉龙母，假尊号以诈妄众生，实则阴供饿鬼王牙答钵食，窃龙母形宝之妖也。此书或为其余孽所藏，祸报于今，一妖欲生而万民俱饥，幸为君所镇。”乃大宴于龙宫。

童子将去，龙王欲以那由他七宝车为礼，不受；又以种种大药相赠，亦不受。童子谓其以救民之苦为宝，其馀皆身外之物，福缘未至，毋受之。龙王闻罢，遂命龙女取宝随去。龙女爰揽金摩羯鱼入篮，出波宫，至于池泽，抛之入内，旋化万万小鳞。鳞种一名拘璅，二名两舌，皆涌池中，捕之不尽。


童子见城内外之民，往来捕之，俱得充饥，乃拊掌大乐，极怀欢喜。一时数鱼陈曝岸上，其命将终，同目童子，口吐人言，曰：“食我者必归那落迦之民乎！”童子未及诧，忽有一尾，疾跃于前，击于其额。是故后世村人转世为释种，其族皆罹头痛之难也。



@@@@
@@@@
[[/div]]
[[/collapsible]]
@@@@

&gt; 元始中，大医涪翁西行，观天生异象，乃与生人如旧交者同往。时大秦国一处子久妊，三贤虽知其子必有妖异，然不忍彼女苦极，故为其接生，待及母子双全，作一谶而去。


[[collapsible show=&#34;◇ 记&#34; hide=&#34;◆《十方志异·麻台异子》载：&#34;]]
[[div class=&#34;suojin&#34;]]
元始年初，大医涪翁为避王莽之乱，西去那梨石。时夜访神巫羯甫，方宴饮，须臾见妖星盘桓西极，幽焚长荧，状如摩尼珠，吞吐于天蛇度罗柯之口。涪翁甚惑，投著不食。明日，与羯甫赴妖星分野，拂林皤黎闳府，逢波斯方士摩儿弃傲，问之，知其远游亦为妖星故，故与之并往。

及焉，访拂林东州牧伯毗罗都思，咨以斯事。牧伯大惊，云妖星现世，必出魔子，败坏纲常，必令天下蒙尘千年，乃问幽影所在。方闻之，旋命下吏，为民造册，亦搜诸邑，以寻此婴而屠之。三贤自愧，哀劝牧伯欲止，不听，遂去。


往昔拂林园乌梨师𣫍城中，有民女曰末艳，一曰摩梨阿，未经人事，竟怀六甲，垂涎谵妄，抚胸呼天。其夫乐娑伐，知墙有茨，欲休之。尔时双头羽人现，形如赤蛇，化为火光，虚影缠身，俯作耳语，言天帝遣凉风至，入末艳腹，成净明王子，故命乐娑伐纳室如初。乐娑伐信从，秘藏此女数载。逾三年，末艳难产，如厌馀食，腹满渐如球，苦痛并淫，呻息竟日。乐娑伐不忍，遂携其妻往曜鞑，欲寻亲族，以求良方。维时，末艳苦极不行，滞于皤黎闳，藏于客栈厩下。


是夜，三贤多悯，辄往城中，循星影所在。然不知其道，乃问于牧者。牧者也，居于原野，守群羊，尝遇羽人矫传天命，信之，故不肯言。摩儿弃傲见状，则取黄金数两，假称身乃东方三圣、谟奇药师，见天生异象，愿瞻神景，今则献薄礼。牧儿大喜，急收袍中，乃导前路，至于客栈。


三贤既适，睹末艳之状，蹙眉不已，告乐氏其胞非汝之后，亦非古帝之子，实乃妖恩之徒转世。若欲救其母，当以堕胎。乐娑伐大怒，欲逐之，三贤旋自称其不过试其心尔，但请试为帝子接生。于是，摩儿弃傲濯金杯，涪翁炮没药，羯甫调香乳，并作汤剂，灌入母口。此方可令盲者复明，残者复行，滌恶除秽，然不敢言能作安胎之用。幸天不咎，居然生子。涪翁抱赤子，见无容放之地，故唤羯甫摛麻布，铺于槽枥以为台，复置婴焉。赤子忽啼，如狮子吼，俗众立跪，咸稽首山呼曰“亦里亦力，移鼠迷师诃！”亦力者，妙明天帝阿罗诃也。移鼠者，一作乐甦，赤子之名也，乡人谓之神讳，或云意即--偷--改天换日；迷师诃者，胡语扶世圣君也，比于五斗米教天师。


三贤侧立，掩掌窃语。殆及群氓喧闹罢，乃诫乐氏，曰：“此子蒙受天恩，纯德朴真，灵如净风，当教仁义。以德为冕，以闵为履，以爱为袍，以信为杖；行于滔滔之上，而不沾浊浪；悬金銮之巅，亦不动于魔。俟其弱冠，必请一人，施清河之水，以灌其顶，浣拭旧秽。毋使魔王作扰。”或曰：“帝子至真至圣，不染一毫之泥，岂惧魔王耶？”三贤哂之，摇首曰：“噫，尔庶甚昧也是欤！惟忧尔等，为妖邪所欺，目眚不知，反害天良！呜呼，神必弃之，血必竭流！”言罢乃去。行道之人，皆望其所向，夜露飒冷。

@@@@
@@@@
[[/div]]
[[/collapsible]]
@@@@


&gt; 盖于明初，某县群氓求子无方，见惑于妖人，依其言以香乳诸宝灌于城南槐木，槐木竟生石榴，民皆争相取之，不日有身。时仙人经此，为救诸女，不得已而打落魔胎。后城南槐木亦讹臭盈郁，未几枝叶溶烂，爪之如醢，或掘之，于根处见胔焉，全无人形。


[[collapsible show=&#34;◇ 记&#34; hide=&#34;◆《荒寺夜雨枕薪谈·送子娘娘》载：&#34;]]
[[div class=&#34;suojin&#34;]]
林曰：却说某县有民家何氏，其妇甚美，然数年不育，辄往返于寺庙，香火奉供以求子，虽意甚虔洁，然耗费颇多，终无所得。时有方士入城，开坛作法，众咸传其灵验。何氏有闻，即取货泉亲诣方士。方士受之，谓众人曰：“尔等皆忧无后，往昔求子而不得，恐托非神，今我直请送子娘娘，庶几幸垂妙法。”


乃起沙盘扶乩，得片语，解之，云：娘娘尝抱子至焉，时久行筋软，乃倚城南大槐树作憩，悬幼艾于枝头，后忘二三子而去；今尔曹如有所欲，可灌香乳供奉彼木，得实而食之，必生子也。众人从之，槐树允瞬发数朱果，状如石榴。何氏甫撷一枚归去，以刀破之，旋流赤浆。其妇粒食，但觉脆美尤喜，味如牛羊之鲜。未逾三月，女果有妊，阖家欢喜非常。


又有某户求得朱果归，其妻见之色相殊异，握犹有温，不敢食，便诈其夫已吞之，实则秘藏诸奁中。或日漏夜，此女梦一老妪，抱某物栖于木下，其曰：“老身乃送子娘娘也。汝夫痿弱，不克播种，树而无花，其憾也深。夙昔鉴汝诚，思以宁馨锡汝，即与以果，缘何不受？但速食之，不复增憾。”乃出婴儿欲强送。女见之面目浑敦，手足骈支，心生大畏，却数步，不知所措，而老妪愈近，婴儿亦生鱿爪，直欲刺女下阴。

尔时，忽有一白袍男子，手持竹弓至，连弋铁丸，疾断魔爪，更击老妪，老妪乃化黑犬而走。女子惊醒，卒闻妆镜台有异声，唤夫探之。其夫迮抽奁欲启而视，内传呜咽之啼。夫大骇，弃之于地，旋有人面肉须之虫自其而出，须臾则死，但馀腐浆。明日，闻某方士无疾暴卒，竟化为狗，身开数洞，仆于沙盘。惊而侦访，其徒有与妇之夫识者，密以相告，始得其颠末，乃知此前方士扶乩，不过招诸鬼附身，假托上仙下凡尔。经月，食果者皆生死胎。


王曰：愚氓竟信江湖走徒妖法，而不复奉仙佛，岂不知淫祀多引小鬼耶？


公孙曰：可怜天下父母心，求子心切，神昏不辨，无莫如是。


赵曰：诸女此后何若？


林曰：是鬼也，诳民女啖其魂，以附人体，伪其之子，窃肉而求诞矣。其本无相，化为虚影，夺后之果，效鬼子母堕法害民。故食果女所品之味，盖其未生子之血肉矣。今彼胎气为鬼所盗，无有生子之望矣。甚哀之。


赵曰：而其鬼为方士乎？


林曰：庶几非然。或云其亦为饿鬼所害，而为虎作伥也。


宋曰：於，其真神何讳何号？


林曰：有岿阳弟子经兹，众告之事，求问神名，方知除妖者乃打弹张仙也。
@@@@
[[/div]]
[[/collapsible]]
@@@@


**赞：**
[[div class=&#34;suojin-aaa&#34;]]
祭酒曰，天之苍苍，其正色耶？笼灯夜行，岂知恍惚所藏？石狮乎？恶鬼乎？孰敢言其所见为真乎？但观其形而不思其实，但思其实而不考其变，但考其变而不通其理，易为之惑矣。


夫邪术者，本西土二妖之间，万里脱壳以脱身也。其托胎于贼党，以赘形为体，故弃衣冠而尚魌头兽身；以淫秽为献，故废纲常而矫人礼。后则借体受肉，再世为妖，重兴邪道也。然亦有脱谬者，未得托身，但欺外人，而夺胎求复生矣。时生异象，惊迷氓庶，氓庶不知，竟以为神异。或云天仙附体，狂喜尤甚；或近宿鬼之物，奉作宝具。不日魔种出，天地变，愚民咸呼为圣。由是观之，所谓天灵感孕，诞子才貌非常而生有异象者，恐多为外道所致也。


某云圣人体相多异，其俱为妖党耶？非也。虞舜重瞳，蚩尤亦重瞳，其外相类，其内得无异乎？舜从伏羲之道。德泽万方；蚩尤亦从伏羲之道，反欲贼天下。天下皆恶瘿脓瘤畸，却以骈肋多臂为圣人之貌，然其别几何？凡庶与妖辈，其所美者，盖皆赘形也。岂圣人因异相而圣，妖人以怪形而妖乎？或曰魔种虽为邪客，然出乎淤泥，而忘旧事，化为赤子；受教化，知人伦，立善心，庶几远外道而为雄士也。


故言，君子重仁义，贵心不贵形，有支离无脤者，亦美斯德而忘之貌。小人重繁欲，贵形不贵心，有人身硕鼠者，求长生而剜民血肉。今之人也，或取异象，诈称神符；或鸱义矫虔，反道其善；相护相掩，居然成礼，欺世人不知，化瓦釜为黄钟。犹恐其虽非外道妖人，亦与之合一契也。


或有所感，旋敷句为诗，诗曰：




[[/div]]

[[div class=&#34;mz-poem&#34;]]

------


九雷追影扫天府，惊震群魔星坠雨
雨洒流方幽气腾，远催异果或贪取
佯狂妖士作狂鼓，迷众酣闻随亦舞
漫道吞玄怀圣婴，不知饿鬼逃冥土
夺胎忘念却生人，人子食人重忆古
引跸老龙兴浊烟，更抛凡身没青釜
容容天地解形煮，血肉相黏浑父母
涌灵归位染邪心，仰日牵肠缠骨树

------
[[/div]]
[[div class=&#34;yxh-img&#34;]]
[[/div]]
[[div class=&#34;yxh-maxim&#34;]]
格异 · 治学 · 融会
[[/div]]


[[/div]]
[[/div]]


[[include :scp-wiki-cn:theme:magazine
|yxh=true
]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:42.291425.</em>
  
</div>
</body>