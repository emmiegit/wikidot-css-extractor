<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-510-TH</title>
</head>
<body>
<div id="container">
  
  <div class="page">
    <h1 class="title">SCP-510-TH</h1>
    <p>
      Link to article: <a href="https://scp-wiki.wikidot.com/scp-510-th" target="_blank">SCP-510-TH</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

**วัตถุ#** SCP-510-TH-1

**ระดับ:** Safe

**มาตรการกักกันพิเศษ:** ให้เก็บ SCP-510-TH-1 ไว้ในตู้กระจกนิรภัยแบบล็อกกุญแจในห้องกักกันแบบมาตรฐานที่ดัดแปลงแล้วภายในไซต์-██ โดยได้แยกพื้นที่ส่วนหนึ่งเป็นพื้นที่ทำอาหารโดยมีเคาน์เตอร์ครัวที่ต่อระบบกรองน้ำประปาพร้อมกับเครื่องครัวโดยทั่วไป ในส่วนนี้ให้เตรียมภาชนะใส่อาหารไว้ แต่ไม่ต้องให้เครื่องมือสำหรับแปรรูปอาหารอย่างมีดหรือเตาไฟไป ตัวอย่างจะได้รับสิ่งพิมพ์ซึ่งมีเนื้อหาเกี่ยวกับการทำอาหารที่ผ่านการตรวจสอบแล้วทุกสัปดาห์เพื่อเป็นการจูงใจให้ประพฤติตัวดี ให้ทีมงานตรวจสอบความเปลี่ยนแปลงเกี่ยวกับเนื้อหาของ SCP-510-TH-1 หลังจากที่ตัวอย่างคืนสิ่งพิมพ์ดังกล่าวมาแล้วทุกครั้ง เนื่องจากอาหารที่ SCP-510-TH-1 ปรุงนั้นยังคงมีค่าใช้จ่ายเรื่องวัตถุดิบที่ไม่ต่างจากการปรุงตามปกตินักนอกจากค่าแก็ส SCP-510-TH-1 จึงได้รับอนุญาตให้ช่วยทำอาหารสำหรับบุคลากร คลาส-Dทุกวันพุธและวันเสาร์ โดยพนักงานของสถาบันจะเป็นผู้จัดเตรียมวัตถุดิบและเครื่องปรุงให้ตามแต่ที่ SCP-510-TH-1 จะยื่นเรื่องขอไว้ล่วงหน้าโดยขึ้นอยู่กับวิจารณญาณของผู้ดูแลโครงการ บุคลากรที่มีความประสงค์จะรับประทานอาหารของ SCP-510-TH-1 นั้นสามารถกระทำได้ตามวิจารณญาณ 

การทดลองกับ SCP-510-TH-1 นั้นให้ยื่นเรื่องต่อหัวหน้าโครงการซึ่งจะจัดตารางเวลาทดแทนการทำอาหารประจำของ SCP-510-TH-1

เนื่องจากว่าที่ผ่านมานั้น SCP-510-TH-1 ได้ให้ความร่วมมือในการกักกันด้วยดีจึงไม่จำเป็นต้องใช้มาตรการพิเศษนอกเหนือจากมาตรการกักกันตัวตนแบบมนุษย์โดยทั่วไปอีก

**รายละเอียด:** SCP-510-TH-1 มีลักษณะเป็นหนังสือคู่มือการทำอาหาร ปกสีแดงหุ้มพลาสติกใสและไม่มีข้อความบนหน้าปก สันขอบด้านข้างของปกนั้นมีโลโก้ของ &#34;สำนักพิมพ์โนว์อิ้ง&#34; ปรากฏอยู่ ในตอนที่ค้นพบหนังสือนั้นมีความหนา 268 หน้าไม่รวมปก ซึ่งทั้งหมดเป็นสูตรอาหารพร้อมกับภาพประกอบ จากการตรวจสอบนั้นไม่พบความผิดปกติในสูตรอาหารทั้งหมด ในหนังสือไม่มีเนื้อหาเกี่ยวกับผู้แต่ง สำนักพิมพ์ หรือบรรณานุกรมอยู่ในหนังสือเลย

SCP-510-TH-1 นั้นดูเหมือนจะเชื่อมโยงกับตัวตนซึ่งมีลักษณะภายนอกแบบมนุษย์ (จากนี้จะเรียกว่า SCP-510-TH-2) ซึ่งสามารถปรากฏตัวอย่างฉับพลันเมื่อมีมนุษย์อยู่ที่สามารถมองเห็น SCP-510-TH-1 ได้ ลักษณะภายนอกของ SCP-510-TH-2 นั้นสามารถเปลี่ยนไปได้ในการปรากฏตัวแต่ละครั้ง แต่จะมีรูปลักษณ์เป็นเพศหญิงช่วงอายุตั้งแต่ 19-30 ปี มีร่างกายบริบูรณ์และแต่งกายอย่างสะอาดเรียบร้อยเสมอ ดูเหมือนว่า SCP-510-TH-2 จะสลายตัวไปตามความต้องการของตัวอย่างเอง ตัวอย่างมีข้อจำกัดที่สามารถเคลื่อนไหวได้อยู่ภายในพื้นที่เดียวกับ SCP-510-TH-1 เท่านั้น อย่างเช่น ในห้องเดียวกัน หรือสนามหญ้า แต่หลักการที่ใช้ในการจัดพื้นที่ของมันนั้นยังไม่สามารถระบุได้แน่ชัด SCP-510-TH-2 สามารถเปิดหรือเคลื่อนย้าย SCP-510-TH-1 ไปกับตัวเองได้เมื่อได้รับคำสั่ง แต่ยังไม่เคยพบว่าตัวอย่างกระทำเรื่องดังกล่าวด้วยตนเอง ไม่สามารถเก็บตัวอย่างเลือดหรือสารคัดหลั่งอื่นใดของตัวอย่างได้ ผิวหนังหรือเส้นผมนั้นก็ไม่สามารถใช้วิเคราะห์อะไรได้ การตรวจสอบด้วยเครื่องเอกซเรย์ก็ไม่แสดงโครงสร้างกระดูกหรืออวัยวะภายในเลย แม้ว่า SCP-510-TH-2 จะสามารถดื่มน้ำและรับประทานอาหารได้ก็ดูเหมือนว่าตัวอย่างจะไม่มีประสาทรับกลิ่นและรส (ดู บันทึกการสัมภาษณ์ 510-TH-2)

SCP-510-TH-2 สามารถปรุงอาหารรายการใดก็ตามที่มีอยู่ใน SCP-510-TH-1 ได้ตราบเท่าที่มีวัตถุดิบและภาชนะที่เพียงพอ โดยที่ตัวอย่างสามารถใช้มือของตัวเองแปรรูปอาหารอย่างไรก็ได้โดยไม่ต้องใช้เครื่องมือเลย ยกตัวอย่างเช่น เมื่อใช้มือดึงชิ้นเนื้อที่เตรียมไว้และเอามาใส่จาน เนื้อนั้นก็จะผ่านการแล่และย่างจนเสร็จแล้วได้ แต่ไม่สามารถหมักเนื้อนั้นได้หากว่าไม่ได้เตรียมเครื่องปรุงสำหรับหมักเนื้อไว้ให้ ถึงตอนนี้ อาหารที่ SCP-510-TH-1 เป็นผู้ปรุงจะมีลักษณะที่สอดคล้องกับภาพประกอบในหนังสือทั้งหมด พึงสังเกตว่า SCP-510-TH-1 จะใช้วัตถุดิบและเครื่องปรุงตามที่ระบุไว้ในสูตรอย่างตรงไปตรงมาเสมอ ยังไม่เคยพบว่ามันสามารถประยุกต์ดัดแปลงโดยเปลี่ยนเครื่องปรุงหรือวิธีการปรุงอาหารได้เลย และแม้ว่ามันจะสามารถแยกแยะสิ่งที่ไม่สามารถบริโภคได้อย่างเช่นอาหารที่บูดเน่าหรือหมดอายุแล้ว ตัวอย่างไม่มีทักษะในการคัดเลือกเครื่องปรุงนอกเหนือไปจากที่เขียนไว้ใน SCP-510-TH-1 อีกด้วย ลักษณะผิดปกติของ SCP-510-TH-2 นั้นสามารถร่นขั้นตอนการทำอาหารที่ต้องใช้เวลานานได้อย่างมาก ซึ่งเป็นประเด็นหลักของการวิจัยในขณะนี้

เมื่อ SCP-510-TH-2 ได้อ่านสูตรอาหารซึ่งเดิมทีไม่มีอยู่ใน SCP-510-TH-1 สูตรอาหารดังกล่าวก็จะปรากฏขึ้นใน SCP-510-TH-1 ในเวลาต่อมา ลักษณะผิดปกตินี้จะเกิดขึ้นกับสื่อที่เป็นข้อความซึ่งมีภาพประกอบเป็นภาพถ่ายเท่านั้น จนถึงตอนนี้ยังไม่พบว่า SCP-510-TH-2 สามารถเพิ่มสูตรอาหารที่ไม่มีภาพประกอบหรือมีภาพประกอบเป็นภาพวาด[[footnote]]รวมถึงภาพคอมพิวเตอร์กราฟฟิก และภาพถ่ายที่ใช้โปรแกรมตกแต่งภาพแก้ไขให้แตกต่างไป ชุดรูปภาพที่ไม่มีข้อความ ภาพวีดีโอ สื่อแบบเสียง หรือการสาธิตให้ดูโดยตรง[[/footnote]] ให้กับ SCP-510-TH-1 ได้อย่างไร ไม่ว่าสื่อเหล่านั้นจะบรรยายอย่างละเอียดเพียงใด SCP-510-TH-1 นั้นยังไม่สามารถเพิ่มสิ่งที่มิใช่สูตรอาหารให้กับ SCP-510-TH-1 ได้ ทั้งนี้ ดูเหมือนว่าสูตรอาหารที่ SCP-510-TH-1 จะสามารถเพิ่มให้ SCP-510-TH-1 นั้นจะต้องเป็นอาหารที่มีการปรุงในระดับหนึ่ง ตัวอย่างไม่สามารถเพิ่มการปลูกผักซึ่งสามารถนำมารับประทานโดยไม่ต้องปรุงได้ และยังไม่สามารถเพิ่มสูตรการบ่มสุราหรือการทำของดองได้ นอกจากนั้นแล้ว การแก้ไขที่กระทำโดยผู้อื่นต่อเนื้อหาของตัวอย่างนั้นจะหายไปหลังจากที่พลิกไปหน้าอื่น

มีสมมติฐานว่า SCP-510-TH-2 เป็นเหมือนอินเตอร์เฟซของ SCP-510-TH-1 ที่สามารถมีปฏิสัมพันธ์และปรุงอาหารได้ตามข้อมูลในนั้นได้ และแม้ SCP-510-TH-2 จะได้รับบาดเจ็บสาหัส ตัวอย่างก็จะสามารถสร้างใหม่ได้ในสภาพสมบูรณ์ทุกครั้ง ได้มีการยื่นคำร้องของทำการทดลองด้านนี้แล้วแต่ไม่ผ่านการพิจารณาจากคณะกรรมการจริยธรรมเช่นเดียวกับการทดลองที่จะสร้างความเสียหายต่อ SCP-510-TH-2

**การค้นพบ:** สถาบันได้เก็บกู้ SCP-510-TH-1 มาหลังจากที่ได้ขนย้ายหนังสือต้องสงสัยจำนวนหนึ่งซึ่งระหว่างการสืบค้นร่องรอยของสำนักพิมพ์โนว์อิงภายในจังหวัด[ข้อมูลปกปิด] ขณะที่ให้บุคลากร Dคลาสเตรียมตรวจสอบอันตรายแบบมีมหลังจากที่ได้นำหนังสือทั้งหมดซึ่งผ่านการตรวจสอบด้วยเครื่องมืออัตโนมัติว่าไม่มีอันตรายแล้วไปเก็บในห้องนิรภัย ก็ได้พบหญิงสาวชาวตะวันตก (SCP-510-TH-2) นั่งอยู่ในห้องนิรภัยทั้งที่ปิดล็อกทางเข้าออกไว้ก่อนหน้านั้น ยามรักษาความปลอดภัยและบันทึกการทำงานของประตูอัตโนมัติก็ยืนยันได้ว่าไม่มีการเปิดประตูในช่วงเวลาดังกล่าว ส่วนภาพจากล้องวงจรปิดนั้นก็แสดงให้เห็นว่า ตัวอย่างปรากฏตัวอย่างฉับพลันหลังในชั่วขณะที่บุคลากร Dคลาสเปิดประตูเข้าไปนั้นเอง จากการตรวจสอบพบว่า SCP-510-TH-1 นั้นถูกเก็บมาจากโกดังซึ่งคาดว่าสำนักพิมพ์โนว์อิงใช้เก็บหนังสือที่พวกเขาไม่ต้องการ โดยนอกจาก SCP-510-TH-1 แล้วยังมี[//ข้อมูลปกปิด//] แม้ว่า SCP-510-TH-2 จะให้ความร่วมมือและบอกลักษณะของสิ่งนั้นด้วยดีในการสัมภาษณ์เบื้องต้น ตัวอย่างก็อ้างว่าไม่สามารถจำเรื่องราวใดก่อนจะมาที่สถาบันได้ และไม่รู้เรื่องของสำนักพิมพ์โนว์อิงเลย ทั้งนี้ ในระหว่างการสัมภาษณ์เบื้องต้นนั้นตัวอย่างแสดงออกถึงความปรารถนาที่จะทำอาหารอยู่บ่อยครั้ง

[[collapsible show=&#34;+ บันทึกการสัมภาษณ์ 510-TH-1&#34; hide=&#34;- ปิด บันทึกการสัมภาษณ์ 510-TH-1&#34;]]
**หมายเหตุ** การสัมภาษณ์ครั้งนี้ได้ดำเนินการหลังการทดลองให้ SCP-510-TH-1 ได้ทำอาหารเป็นพาสตาไส้กรอกอบชีส (ดู บันทึกการทดลอง 510-TH-1) มีรูปลักษณ์เป็นเด็กหญิงเชื้อสายเอเชียตะวันออก อายุประมาณ 12 ปี

&gt; **ดร.███████:** สวัสดี 510-TH-1
&gt; 
&gt; **SCP-510-TH-1:** สวัสดีค่ะ
&gt; 
&gt; **ดร.███████:** ฉันมีคำถามเกี่ยวกับการทำอาหารของเธอสักหน่อย แต่ก่อนอื่นเลย โปรดดื่มน้ำที่เตรียมไว้ให้ด้วย
&gt; 
&gt; **SCP-510-TH-1:** (หลังจากที่นิ่งอยู่ครู่หนึ่ง SCP-510-TH-1 ก็รินน้ำจากขวดที่เตรียมไว้ให้ในห้องสัมภาษณ์โดยไม่มีอะไรเกิดขึ้น)
&gt; 
&gt; **ดร.███████:** ขอบคุณนะ เราสังเกตเห็นว่าตอนที่เธอทำอาหารคราวก่อนนั้นเธอไม่ได้กินเองหรือแม้แต่ชิมมันดูเลย เลยอดสงสัยไม่ได้ว่าเธอกินดื่มอะไรได้หรือเปล่าน่ะ
&gt; 
&gt; **SCP-510-TH-1:** ได้ค่ะ แต่มันไม่มีความจำเป็นกับฉัน
&gt;
&gt; **ดร.███████:** เธอไม่ต้องการสิ่งยังชีพงั้นหรือ?
&gt; 
&gt; **SCP-510-TH-1:** (พยักหน้า)
&gt; 
&gt; **ดร.███████:** เอาเถอะ เธอพอจะอธิบายได้หรือเปล่าว่าเธอออกมาจากหนังสือนั่น หรือว่าเปลี่ยนแปลงหน้าตาของตนเองได้อย่างไร?
&gt; 
&gt; **SCP-510-TH-1:** มันเป็นของมันเองค่ะ
&gt; 
&gt; **ดร.███████:** ตอนที่เธอหายไป รู้สึกอย่างไรบ้าง?
&gt; 
&gt; **SCP-510-TH-1:** ไม่มีอะไรค่ะ ฉันอยู่ตรงนี้เฉพาะเวลาที่คุยกับผู้คน แล้วก็ทำอาหาร จะให้ทำอะไรให้ไหมคะ?
&gt; 
&gt; **ดร.███████:** ไม่เป็นไร แต่ที่จริงแล้วฉันก็ชอบทำอาหารนะ แล้วฉันก็คิดว่าที่เธอทำวันก่อนมันน่าสนใจมาก เธอทำแบบนั้นได้ยังไงรึ?
&gt; 
&gt; **SCP-510-TH-1:** ฉันก็แค่ทำไปตามในหนังสือค่ะ
&gt; 
&gt; **ดร.███████:** 510-TH-1 คนทั่วไปเขาทำแบบนั้นไม่ได้นะ
&gt; 
&gt; **SCP-510-TH-1:** เสียใจด้วยนะคะ แต่ฉันก็แค่ทำไปตามหนังสือ

**ปิดท้าย** จากการที่ตัวอย่างสามารถดื่มน้ำส้มสายชูที่ให้ไปนั้นได้ทำให้ทราบว่า SCP-510-TH-1 นั้นไม่มีประสาทรับรส ซึ่งการทดลองต่อมานั้นก็ยืนยันเรื่องนี้ได้
[[/collapsible]]

[[collapsible show=&#34;+ บันทึกการทดลอง 510-TH-1&#34; hide=&#34;- ปิด บันทึกการทดลอง 510-TH-1&#34;]]
**หมายเหตุ:** เนื่องจาก SCP-510-TH-1 ดูเหมือนจะมีสภาพจิตที่ดีขึ้นหลังการทำอาหารแต่ละครั้ง จึงได้อนุมัติให้ตัวอย่างช่วยทำอาหารสำหรับบุคลากร Dคลาสทุกวันพุธและวันเสาร์ ต่อไปนี้เป็นรายการอาหารที่น่าสนใจ

&gt; **รายการอาหาร:** พาสตาไส้กรอกอบชีส
&gt; **บันทึก:** การทำอาหารครั้งนี้ได้ดำเนินการเป็นครั้งแรกหลังจากที่ทำการกักกัน SCP-510-TH-1 ซึ่งในขณะนั้นยังไม่ทราบลักษณะของตัวอย่างชัดเจนนัก
&gt; **ผลลัพธ์:** บุคลากร Dคลาสวิจารณ์ว่าอาหารของ SCP-510-TH-1นั้นแม้จะจัดแต่งได้ดูสวยงามมากแต่ก็มีรสชาติที่ธรรมดาอย่างน่าผิดหวัง นอกนั้นแล้วก็ไม่มีความผิดปกติใดเกิดขึ้นอีก

&gt; **รายการอาหาร:** สปาเก็ตตีซอสมะเขือเทศ
&gt; **ผลลัพธ์:** เช่นเดียวกับครั้งที่แล้ว บุคลากร Dคลาสชมเชยการจัดแต่งอาหารของ SCP-510-TH-1 แต่ระบุว่ารสชาติยังใช้ไม่ได้ ██████ซึ่งเป็นพ่อครัวของศูนย์-██และได้ลองชิมดูนั้นบอกว่าซอสมะเขือเทศที่ใช้นั้นดูเหมือนจะใกล้หมดอายุแล้ว
&gt; 
&gt; //&#34;มือใหม่น่ะ ยี่ห้อนี้รสมันเพี้ยนง่าย ผมเองชิมก่อนใช้ทุกครั้ง&#34;// - พ่อครัว██████

&gt; **รายการอาหาร:** หมูหัน เนื้อที่เหลือให้นำไปทอดกระเทียมพริกไทย
&gt; **บันทึก:** ได้เตรียมลูกหมูที่ยังไม่ฆ่าไว้ให้ จากการตรวจสอบนั้นใน SCP-510-TH-1 ไม่มีเนื้อหาเกี่ยวกับการฆ่าหมู
&gt; **ผลลัพธ์:** SCP-510-TH-1 ปฏิเสธไม่ยอมฆ่าลูกหมูที่เตรียมไว้

&gt; **รายการอาหาร:** ปลาดิบ ปรุงแบบอิคคีซึคุริ[[footnote]]生き作り - วิธีการปรุงอาหารและเสิร์ฟโดยที่ยังมีชีวิตอยู่[[/footnote]]
&gt; **บันทึก:** รายการอาหารนี้เดิมไม่มีอยู่ใน SCP-510-TH-1 เจ้าหน้าที่████████ได้เป็นคนจัดหาสูตรการทำพร้อมภาพประกอบให้ SCP-510-TH-1อ่านก่อนจะทำการทดลอง
&gt; **ผลลัพธ์:** SCP-510-TH-1 ทำการแล่ปลาที่ให้ไปได้ตรงตามภาพประกอบโดยใช้เพียงมือเปล่าเท่านั้น ปลานั้นยังมีชีวิตอยู่จนกระทั่ง[//ข้อมูลปกปิด//] จากการสัมภาษณ์ในภายหลังนั้นบ่งชี้ว่า SCP-510-TH-1 ไม่มีปฏิกิริยาทางอารมณ์ที่แตกต่างจากการทำอาหารตามปกติแต่อย่างใด
[[/collapsible]]

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-509-TH-1]]] |  SCP-510-TH-1 | [[[SCP-511-TH-1]]] &gt;&gt;
[[/=]]
[[/div]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:36.326570.</em>
  
</div>
</body>