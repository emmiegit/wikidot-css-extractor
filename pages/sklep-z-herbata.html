<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Sklep z herbatą</title>
</head>
<body>
<div id="container">
  
  <div class="page">
    <h1 class="title">Sklep z herbatą</h1>
    <p>
      Link to article: <a href="https://scp-wiki.wikidot.com/sklep-z-herbata" target="_blank">Sklep z herbatą</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]


[[=]]
//Niniejszy tekst jest własnością intelektualną autora. W celu jego wykorzystania należy się z nim skontaktować.//



+++ Arkadiusz Kormorańczyk


++ SKLEP Z HERBATĄ
[[/=]]





Osoby:

Pan Boligłowa -- klient sklepu

Właściciel sklepu

------

[[=]]
+++ AKT I

++++ Scena I

++++++ Sklep herbaciany. Długa lada, za nią jedno krzesło; półki, obrazy i rośliny doniczkowe. Właściciel stoi za ladą. Pan Boligłowa wchodzi do środka z dymiącym dzbanem i filiżanką.
[[/=]]


**Pan Boligłowa:** Dzień dobry, chciałbym zgłosić reklamację.

//(Właściciel nie zwraca uwagi na klienta, przyglądając się cytrynie leżącej na ladzie.)//

**Pan Boligłowa:** Halo! Młodzieńcze!

**Właściciel:** &#34;Młodzieńcze&#34;?

**Pan Boligłowa:** Och, przepraszam, zwidy mam. Chciałbym zgłosić reklamację!

**Właściciel:** Może najpierw chciałby pan zobaczyć nasz najnowszy towar? Prościutko z Chin!

**Pan Boligłowa:** Nie, nie, wolałbym nie. Chodzi mi o tę herbatę, którą u państwa kupiliśmy z żoną dwa dni temu.

**Właściciel:** Ach, tak, nasza specjalność! Herbata z wenusjańskich ziół zmieniająca barwę na niebieską po dodaniu łyżeczki cukru... To, eee... Co się z nią stało?

**Pan Boligłowa:** Cóż, moja żona została przez tę herbatę pożarta po tym, jak dolała do niej soku z cytryny.

//(Właściciel przez chwilę spogląda w stronę półki za klientem z wyraźnym niepokojem. Chwilę po tym uśmiecha się serdecznie do pana Boligłowy.)//

**Właściciel:** Yyy... Prawda, że ta herbata jest niesamowita? //(pauza)// Mogę panu zaoferować zniżkę na nasze inne towary!

**Pan Boligłowa:** Dobry panie, potrafię ocenić herbatę, a ta z pewnością nie jest niesamowita! Ona pożarła moją żonę!

**Właściciel**: Ależ jest! To prawdziwy rarytas warty każdego grosza! Eee... Poza tym ta herbatka jest przecież niegroźna!

**Pan Boligłowa:** Tak? Niegroźna? Proszę mi podać tę cytrynę.

**Właściciel:** Yyy... Nie! Ona jest... Sztuczna! Z plastiku!

//(Właściciel rzuca cytryną za siebie, a ta z cichym plaskiem ląduje na podłodze.)//

**Pan Boligłowa:** Czemu ze sztucznej cytryny wypływa sok?

**Właściciel:** //(Histerycznym tonem)// Żaden sok nie wypływa!

//(Właściciel przesuwa bokiem buta pozostałości cytryny w stronę wnętrza lady, gdzie klient nie miałby szans dostrzec kwaśnego owocu.)//

**Pan Boligłowa:** Ech, no dobra! Jednak to nie zmienia faktu, że pana produkt pożarł moją żonę i chcę zwrotu pieniędzy za te szkody!

**Właściciel:** Ależ szanowny panie! Ta herbata zasługuje na uznanie i szacunek! Nie widzi pan, jak ona pięknie się mieni w tym dzbanku? Przecież takie coś trafia się raz na milion lat!

**Pan Boligłowa:** UZNANIE!? SZACUNEK?!! Proszę pana, kiedy tutaj szedłem, to po drodze ta herbata zjadła jakiegoś niemowlaka i ciężko poraniła psa policyjnego. Jej kolor niczego nie zmienia, ta herbata jest zła, a ja domagam się zwrotu pieniędzy!

**Właściciel:** Eee... A może bym tak... Wymienił panu to na coś lepszego?

//(Właściciel nerwowo się odwraca w stronę półki stojącej za nim.)//

**Pan Boligłowa:** //(pauza)// No dobrze... Co pan ma?

**Właściciel:** No niestety został mi tylko jeden rodzaj... //(Wciąż patrzy się na półkę za swoimi plecami, a po czole spływa mu kropla potu.)// Mamy tylko Brazylijską herbatę ognistą.

**Pan Boligłowa:** Też zmienia kolory?

**Właściciel:** Nie...

//(Właściciel zmusza się, by odwrócić się w stronę klienta i robi szeroki uśmiech.)//

**Pan Boligłowa:** Nie wiem, co pan o tym sądzi, ale jak dla mnie to nie jest wymiana na coś lepszego.

**Właściciel:** Cóż... Mógłby pan poczekać do jutra na dostawę towaru... Tylko że mnie jutro tutaj nie będzie, tylko jeden z moich pracowników.

//(Właściciel wyjmuje z kieszeni chustkę, którą następnie zaczyna wycierać swoje czoło.)//

**Pan Boligłowa:** //(Odwraca wzrok w stronę widowni.)// Że też ktoś taki ma kogoś pod sobą... No dobrze, do widzenia w takim razie!

**Właściciel:** Dobrego dnia!

//(Pan Boligłowa odwraca się na pięcie, po czym wychodzi ze sklepu, wciąż dzierżąc filiżankę i dzbanek na herbatę. Właściciel mu macha ręką na pożegnanie.)//



[[=]]
++++ Scena II

++++++ Ten sam sklep następnego dnia. Właściciel z peruką na głowie i monoklem stoi na dokładnie tym samym miejscu. Pan Boligłowa wchodzi do środka już bez filiżanki i dzbanka.
[[/=]]


**Pan Boligłowa:** Dzień dobry. Pan jest jednym z pracowników tego jegomościa, z którym rozmawiałem wczoraj, tak?

**Właściciel:** //(Nieudolnie stara się ciągle poprawić swoją perukę, przez co ta coraz bardziej się ześlizguje z głowy Właściciela.)// Yyy... Tak! Zatrudniono mnie tu kilka dni temu!

**Pan Boligłowa:** Mam rozumieć, że pan wie, czemu ja tu w ogóle przychodzę, tak?

**Właściciel:** Ależ oczywiście! Tylko jest pewien... Malutki problemik...

//(Pan Boligłowa spogląda wymownie w górę, po czym wraca wzrokiem na Właściciela.)//

**Pan Boligłowa:** Jaki &#34;problemik&#34;?

**Właściciel:** Okazało się, że mój zacny szef przypadkowo rozlał sok z cytryny na karton z herbatą, którą pan od nas odkupił dwa dni temu...

**Pan Boligłowa:** //(Wyraźnie poirytowany)// No i co dalej?

**Właściciel:** No... W wyniku tego błędu, który oczywiście mógłby się przydarzyć każdemu, prawie cały nasz towar został zniszczony, a dostawca został pożarty...

**Pan Boligłowa:** //(Wali pięścią w ladę kilka razy.)// A co zostało?!

**Właściciel:** No... Został tylko jeden kartonik z Herbatą wenusjańską... Wie pan, tą, co zmienia kolor na niebieski po dodaniu cukru!

**Pan Boligłowa:** Czyli ze wszystkiego, co mogliby państwo oferować, został jedynie produkt, który zabił moją żonę i jakieś losowe dziecko?

**Właściciel:** Tak.

**Pan Boligłowa:** Czyli wszystkie pozostałe herbaty zostały doszczętnie zniszczone przez niekompetencję pana szefa?

**Właściciel:** //(Z lekkim zażenowaniem)// Tak.

**Pan Boligłowa:** Czyli na dobrą sprawę nie jest pan w stanie dać mi czegokolwiek innego, a także po prostu oddać mi moich pieniędzy?

**Właściciel:** Tak.

**Pan Boligłowa:** Czyli wychodziłoby na to, że pana szef nie jest w stanie pokryć kosztów mojej reklamacji i normalnie nie byłby nawet w stanie zatrudnić jakiegokolwiek pracownika, tak?

**Właściciel:** Tak.

//(Peruka ześlizguje się z głowy Właściciela, po czym spada na podłogę.)//

**Pan Boligłowa:** Proszę pana, może mi pan to wyjaśnić?

//(Właściciel zawstydzony wyjmuje monokl z oka, który następnie kładzie na ladzie.)//

**Właściciel:** Tak... Cóż, wychodzi na to, że sprzedałem panu herbatę, która zabiła pańską żonę i parę innych osób, oszukałem pana, a teraz marnuję pański czas.

**Pan Boligłowa:** //(Spokojnym tonem)// Mam ochotę pana zastrzelić i niechybnie za chwilę to zrobię.

**Właściciel:** //(Z lekkim uśmiechem na twarzy)// Och, jak najbardziej jest to zrozumiałe, proszę pana!

//(Pan Boligłowa wyjmuje z wewnętrznej kieszeni płaszcza rewolwer, ładuje broń, a następnie strzela do Właściciela.)//

**Pan Boligłowa:** W sumie to chyba wolałbym herbatę, która zmienia kolor na fioletowy.

**Właściciel:** //(Na chwilę powstaje z raną postrzałową.)// Możliwe, że pan ją znajdzie w magazynie obok śmietników! //(Właściciel po powiedzeniu tego zdania wraca do bycia martwym.)//

**Pan Boligłowa:** Och, dziękuję.

//(Klient wychodzi ze sklepu.)//

[[=]]
++++ Koniec.
[[/=]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:40.602504.</em>
  
</div>
</body>