<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Fascicolo della Persona d’Interesse #2273/01</title>
</head>
<body>
<div id="container">
  
  <div class="page">
    <h1 class="title">Fascicolo della Persona d’Interesse #2273/01</h1>
    <p>
      Link to article: <a href="https://scp-wiki.wikidot.com/scp-2273-f" target="_blank">Fascicolo della Persona d’Interesse #2273/01</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>background-color: black; color: black</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/credit:start" target="_blank"><code>credit:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/credit:end" target="_blank"><code>credit:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include credit:start]]
Racconto: Fascicolo della Persona d’Interesse #2273/01
Autore: [[*user Agent MacLeod]]
Originale: [https://scp-wiki.wikidot.com/scp-2273-f| Person of Interest File #2273/01]
Traduttore: [[*user Roberto Turati]]
[[include credit:end]]

**Fascicolo della Persona d’Interesse #2273/01**

**Nome legale:** Alexei Belitrov

**Alias usati:** “Padre Incudine”

**Gruppi d’Interesse associati:** La Chiesa Ortodossa dell’Ingranaggio Orientale[[footnote]]Una setta ricostruzionista cristiana che affonda le sue radici nella Chiesa ortodossa russa e nell’Ortodossia dell’Ingranaggio.[[/footnote]]

**Motivo del monitoraggio:** La PdI è un ex oggetto SCP. Potrebbe possedere informazioni sensibili circa operazioni e risorse della Fondazione.

**Piano d’azione:** Monitorare le comunicazioni tramite i canali ordinari, detenere la PdI in caso di fughe di informazioni.
AGGIORNAMENTO DEL 01/11/2063: Monitoraggio noto e punti di contatto sospettati, condurre misure di controllo delle informazioni in caso di fughe di informazioni.

**Priorità:** Bassa

**Status:** Al momento, si ritiene che viva nel monastero dell’Ortodossia dell’Ingranaggio Orientale nell’//oblast// di Volgograd, in Russia.
AGGIORNAMENTO DEL 01/11/2063: La PdI è deceduta, interrata nel cimitero del monastero dell’Ortodossia dell’Ingranaggio Orientale, a Volgograd.

**Informazioni di contesto:** La PdI fu contenuta e denominata [[[SCP-2273]]] dalla Fondazione dal 1989 al 2018. Quando si verificò lo Scenario Ipotetico di Velo Alzato 2217, SCP-2273 fu rilasciato assieme a tutte le altre anomalie sapienti di tipo C idonee, con lo status provvisorio di PdI. La PdI ricevé un passaggio per Volgograd mediante il Progetto di Reintegrazione delle Anomalie dell’Ente Caritatevole Manna (ECM). La PdI cercò lavoro presso il governo della Federazione Russa, ma gli fu negato in quanto anomalia. La PdI partecipò a interviste in televisione, alla radio e su Internet, ma non riuscì a trovare un impiego fisso.

Nell’aprile 2020, la PdI 2273/01 contattò l’Ufficio per la Reintegrazione delle Anomalie (URA) dell’ECM, in cerca di un trasferimento discreto; i documenti interni dell’ECM indicano che numerose entità anomale trasferite erano state accolte da enti religiosi, compresa la Chiesa Ortodossa dell’Ingranaggio Orientale. Tre settimane dopo che ebbe contattato l’ECM, la Fondazione perse le tracce della PdI 2273/01.

Nell’aprile 2021, la PdI 2273/01 contattò SCP-████-█ (in precedenza il dott. T. [[span style=&#34;background-color: black; color: black&#34;]]Friedrich[[/span]], lo psicologo delle anomalie umanoidi al Sito-17) per corrispondenza scritta.[[footnote]]Dopo lo Scenario di Velo Alzato 2217, a tutte le anomalie sapienti di tipo B e F fu concesso di ottenere o riottenere la cittadinanza dei rispettivi Stati e furono garantiti loro certi privilegi (quali la corrispondenza controllata) nonostante il bisogno di restare in contenimento. Al momento, le anomalie sapienti di classe A rimangono in isolamento, ai sensi della sentenza #926433 del Comitato Etico, pronunciata il 29/11/2029.[[/footnote]] La PdI non rivelò la sua ubicazione e l’indirizzo indicato era un quello di un centro di gestione della posta dell’ECM noto. La corrispondenza era scritta a mano. SCP-████-█ ricambiò la corrispondenza della PdI 2273/01, quindi iniziò uno scambio regolare di corrispondenza tra le due anomalie.

Dopo che SCP-████-█ morì l’11/02/2034 a causa di complicazioni dovute a un linfoma, tutta la corrispondenza destinatagli non consegnata fu rispedita ai mittenti, compresa la PdI 2273/01. Il 22/02/2034, l’Ufficio per gli Affari Pubblici del Sito-17 ricevé una telefonata dall’URA di Volgograd dell’ECM. Chi chiamava sosteneva di essere un ex oggetto SCP, ma non volle rivelare altro, domandando invece con insistenza come stava SCP-████-█ e, quando fu informato che SCP-████-█ era morto, chiese invece i contatti dei suoi parenti più stretti. Poiché tali informazioni sono considerate sensibili, la sua richiesta fu negata. Al momento, si ritiene che il chiamante fosse la PdI 2273/01. Non si ottennero altre informazioni circa l’ubicazione o le condizioni della PdI 2273/01 finché l’Ufficio per gli Affari Pubblici dell’ECM non rilasciò una dichiarazione pubblica in cui affermava che la PdI 2273/01 era morta per cause naturali un decennio prima.[[footnote]]Le procedure operative ordinarie dell’ECM impongono che le informazioni private degli individui trasferiti con discrezione dal Progetto di Reintegrazione delle Anomalie vengano messe a disposizione dell’opinione pubblica soltanto per loro volontà o 10 anni dopo la loro morte, in modo da preservare l’intimità dei diretti interessati.[[/footnote]] Questa dichiarazione pubblica divulgò anche diversi documenti in precedenza non disponibili relativi alla PdI 2273/01.

A questo documento sono allegati diversi pezzi selezionati di corrispondenza e altri documenti correlati. Profilo caratteriale della PdI 2273/01 come riportato da questi e altri, i documenti non allegati indicano che la PdI 2273/01 era un rischio di sicurezza delle informazioni minimo per la Fondazione.

+++ Documenti in Allegato:

**__Pezzi di corrispondenza selezionati indirizzati a SCP-████-█:__**

__Corrispondenza indirizzata a SCP-████-█ datata 31/03/2021:__

&gt; Caro dottor █████████,
&gt;  
&gt; Mi spiace che mi ci sia voluto così tanto a contattarla. Ho avuto da fare. Da quanto ho capito, sta ancora affrontando i suoi problemi. Mi rincresce parecchio. Se le è concesso parlarne, vorrei sapere se chi si occupa del suo caso ha fatto qualche progresso. Se sono informazioni sensibili, lo capisco.
&gt;  
&gt; Dottore, non ho mai avuto l’occasione di ringraziarla di tutto ciò che ha fatto per me. Non se n’è preso il merito, ma so che ha fatto la sua parte per farmi declassare a tipo C e che, se ho conosciuto Victoria, c’è anche il suo zampino. E non potrò mai sdebitarmi. Ho ancora gli incubi ma, grazie alle tecniche che mi ha insegnato, riesco a gestirli. Non le sarò mai abbastanza grato.
&gt;  
&gt; Gli ultimi tre anni sono stati difficili. Non sono fatto per questo mondo, dottore. È un mondo di luci lampeggianti, gente felice, __aria__, cibo, capitalismo, cose che non avrei mai immaginato. Il suo mondo è più strano di quanto i libri, la musica e i film che mi davate mi abbiano mai permesso di concepire. Vedo gente in Russia che cammina per la superficie e fa telefonate ad amici negli Stati Uniti, mentre i militari di entrambe le nazioni collaborano per mettere in sicurezza posti come la Libia e la Siria. È bellissimo, dottor █████████. E non è fatto per me.
&gt;  
&gt; Penso spesso alle persone che ho conosciuto in contenimento. È strano che mi manchi stare in una cella? Mi mancano Penny e i suoi maledetti trucchi con le carte. Mi manca giocare a tennis da tavolo col... come lo chiamavano quelli della sicurezza? Il “Granchio Spaziale”? Fatto sta che era divertente giocarci.
&gt;  
&gt; E mi manca Victoria. Non gliel’ho mai detto, dottore, ma il motivo per cui ho fatto così in fretta a farci amicizia è che volevo rimediare a ciò che avevo fatt nei bunker di Toronto e altrove. Mi sento ancora responsabile di quello che le è successo. Era l’unica che non era disgustata, la prima volta che mi ha incontrato. Era la mia migliore amica in questo mondo. È strano che la migliore amica di un vecchio fosse una ragazzina disabile?
&gt; 
&gt; Qua fuori, le cose sono strane. Per qualche tempo, sono riuscito a sbarcare il lunario con le apparizioni in pubblico, ma c’era un limite a quante interviste potevo fare ripetendo sempre le stesse risposte, prima che diventasse sfiancante e che il pubblico perdesse interesse. La gente mi riconosce per strada e, quando non mi evita come il mostro che sono, mi tratta come l’eroe che non sono. È irritante sapere che tutti gli occhi sono puntati su di me in questo modo, là fuori. Forse le sembrerò crudele, ma quasi quasi mi manca la Russia ridotta a una landa desolata e radioattiva. Dovevo scappare dai riflettori e spero che mi capisca.
&gt;  
&gt; Dottor █████████, non potrò mai restituirle ciò che mi ha dato, quindi spero che questa lettera la trovi in buona salute e forte nello spirito. Per favore, se i suoi supervisori lo consentono, mi scriva. Voglio sapere come stanno tutti quelli che sono rimasti al Sito-17. Se deve esserci qualche omissione, lo capisco ma, se non mi sbaglio, le permetteranno di leggere questa lettera, quindi si mantenga in contatto, per favore. Non voglio tagliare i ponti.
&gt;  
&gt; Il suo paziente e amico,
&gt; Alexei Belitrov

**Note:** La lettera è scritta in tedesco. Questo è il primo pezzo di corrispondenza consegnata a SCP-████-█ spedita dalla PdI 2273/01. Si ritiene che le entità menzionate dalla PdI 2273/01 siano, in ordine, [[[SCP-191]]]-N, [[[SCP-507]]] e [[[SCP-163]]]-EX. Quando SCP-████-█ ricevé la lettera, non vi era motivo di credere che la PdI 2273/01 avesse informazioni su alcuna di queste anomalie che non fossero già state desegretate dopo lo Scenario di Velo Alzato 2217. In quel momento, il monitoraggio di priorità bassa rimaneva in vigore.

-----

__Corrispondenza indirizzata a SCP-████-█ datata 04/12/2022:__

&gt; Caro dott. █████████,
&gt;  
&gt; È strano, dottore. Per i miei primi trent’anni di vita, mi è stato detto che l’ateismo era la verità assoluta, che la religione era propaganda che capitalisti e monarchi usavano per tenere il popolo in catene. In contenimento, ho imparato a vivere alla giornata, nella speranza che mi concedeste qualcosa con cui passare il tempo. Ma qui? Le persone che mi stanno aiutando si dedicano al loro Dio e le loro vite sono prive di preoccupazioni e dolore. Mi trattano come uno di loro e non pretendono nulla da me. Capiscono la mia condizione meglio di chiunque lavorasse per la Fondazione e di chiunque abbia provato ad aiutarmi fuori.
&gt;  
&gt; Queste persone non sono in catene, dottore. Forse sono le uniche persone libere che abbia mai conosciuto.
&gt;  
&gt; Non ho un televisore mio ma, in una gita a un villaggio a qualche chilometro dal monastero, ho visto SCP-163 in televisione. Uno scienziato americano lo presentava al pubblico durante una sorta di conferenza. Sono contento di sapere che sta bene; magari farsi conoscere meglio dalla gente contribuirà a risolvere la sua nostalgia di casa? Non capivo mai quando era felice, ma mi piace pensare che gli piacesse quando giocavamo.
&gt;  
&gt; A proposito, ho saputo che Penny ha pubblicato un’autobiografia. Uno dei chierici qui mi ha ordinato una copia. Dovrebbe arrivare tra qualche giorno. Mi chiedo cos’abbia da dire. Da quel poco che gli era concesso dirmi, la sua esperienza con la Fondazione era stata unica. Ma presumo che lo stesso valga per tutti noi, che abbiamo vissuto nelle celle di contenimento. Forse lì non c’è un bel niente da imparare.
&gt;  
&gt; Mi dà una strana sensazione dirlo, dottore, ma ho iniziato a pregare per la prima volta in vita mia. Prego per gente che non ho mai conosciuto e per chi ho perso. Prego per Victoria, Penny e tutti voi corvi. Prego per la sua salute, dottore, e spero che diventi un uomo libero, un giorno. Per favore, mi scriva quando può.
&gt;  
&gt; In fede,
&gt; Alexei
&gt;  
&gt; PS: Ho finalmente smesso di evitare il problema e ho scritto una lettera a Penny. La spedirò assieme a questa e le farò sapere se avrà risposto. Grazie mille di avermi dato il suo indirizzo!

**Note:** La lettera è scritta in tedesco. La firma è scritta con una penna stilografica, in apparenza la prima volta che la PdI 2273/01 ha mai usato tale strumento. Le analisi dell’inchiostro e della carta rivelarono che non era prodotta in fabbrica, che la carta era stata ricavata con una combinazione di fibre vegetali di scarto e cotone. L’inchiostro era stato prodotto sul posto con carbonella ed etanolo; il risultato aveva una composizione chimica simile a quella dell’inchiostro indiano. Da successivi riferimenti incrociati, si scoprì che entrambe le formule si usavano di consuetudine nei monasteri e nelle comuni dell’Ortodossia dell’Ingranaggio.

-----

__Corrispondenza indirizzata a SCP-████-█ datata 30/04/2027:__

&gt; Caro dott. █████████,
&gt;  
&gt; Ho saputo cos’è successo. Le persone che mi hanno trasferito non vogliono che torni al Sito-17. Da quando sono libero, la gente presume che abbia subito abusi o persino che abbia questo aspetto per colpa della Fondazione; quelli della Manna non fanno eccezione. La chiamerò quando posso, se mi dà un buon numero con cui telefonare. Sono molto addolorato da questa notizia. Per favore, faccia il possibile per avere cura di sé. Segua gli ordini del suo medico. Sappia che prego per lei. E anche Penny.
&gt;  
&gt; Ha qualcosa a che fare con la sua altra condizione? So che la Fondazione dovrebbe coprire le sue spese mediche anche se non fosse così, ma forse i responsabili del suo caso potrebbero lavorare più sodo per eliminare qualunque cosa l’abbia fatta rinchiudere in cella. Non saprei. Prego per lei tutte le sere. Qui non ho i materiali per farmi una carta e la mia dimora è diventata permanente, quindi non posso neanche comprarne una, ma farò tutto il possibile per aiutarla. Per favore, mi dica cosa posso fare.
&gt;  
&gt; Si ricordi che Dio è con lei, camerata.
&gt; Alexei Belitrov

**Note:** La lettera è scritta in tedesco. Fu ricevuta poco dopo che a SCP-████-█ fu diagnosticato un linfoma al terzo stadio. Ciò non fu considerato una fuga di informazioni, anche se SCP-████-█ espresse disagio nel sapere che la notizia si era propagata su Internet e altri media così in fretta. Visto il contenuto della lettera, si ritiene che la PdI 2273/01 fosse diventata a tutti gli effetti un membro del monastero dell’Ortodossia dell’Ingranaggio Orientale di Volgograd a un certo punto, dopo aver firmato la lettera precedente e prima di firmare la presente.

-----

__Corrispondenza indirizzata a SCP-████-█ datata 07/01/2034:__

&gt; Caro Thomas,
&gt;  
&gt; Io, i miei confratelli e le mie consorelle preghiamo tutti per un intervento chirurgico sicuro e una guarigione rapida. Per favore, contattami quando puoi. È stato un inverno rigido, una buona notizia ci aiuterà ad accogliere la primavera imminente.
&gt;  
&gt; Ho perso troppi amici, Thomas. Ho vissuto troppe tragedie in vita mia. Ho visto mondi morire, ho visto amici morire, ho fatto morire uomini che credevo miei nemici. Non sopporterei un’altra perdita così presto, non dopo aver saputo cos’è successo a Penny, non dopo Victoria. Dio è con te, so che lo credi anche tu.
&gt;  
&gt; Sarà anche celibe, dottor █████████, ma c’è chi le vuole bene. Deve essere forte per me. Deve essere forte per sé. Se teme di non poter trovare la forza per continuare, pensi al giardino che pianterà questa primavera. Vorrei tornare a condividere foto di giardinaggio con lei. Qui, pochi dei miei confratelli e consorelle apprezzano la bellezza semplice di un’aiuola o l’impegno di coltivare un orto. È una bellezza che vorrei continuare a condividere.
&gt;  
&gt; Abbi fede nel potere del nostro Signore, Thomas, e abbi fede nel potere della medicina moderna. Dio ti sorride. Per favore, sii forte.
&gt;  
&gt; Con affetto e preghiere,
&gt; Alexei Belitrov

**Note:** La lettera è scritta in tedesco. Nella stessa data della lettera, SCP-████-█ iniziò la radioterapia per curare il suo linfoma, che era entrato nel quarto stadio e aveva generato metastasi. Tuttavia, diverse crescite tumorali erano sfuggite al rilevamento e le condizioni di SCP-████-█ degenerarono in fretta; questo ne causò la morte l’11/02/2034. La lettera arrivò il 15/02/2034 e, in seguito ai controlli in cerca di fughe di informazioni, fu rispedita all’indirizzo del mittente presso l’ufficio ECM di Volgograd. Questo fu l’ultimo contatto confermato della PdI 2273/01 con personale/anomalie tracciate della Fondazione, prima che morisse.

-----
-----

__**Estratti selezionati da diari messi in sicurezza in seguito all’annuncio pubblico del decesso della PdI 2273/01:**__

__Estratto da una pagina di diario datata 07/01/2035:__

&gt; Scrivo solo per fare mente locale. Non credo che terrò questo diario con regolarità.
&gt;  
&gt; Oggi è il giorno in cui il nostro monastero festeggia la nascita del nostro Signore. Tuttavia, non ho nessuna voglia di festeggiare. Tutti gli amici che avevo a questo mondo sono morti. I miei confratelli e consorelle stanno partecipando a una sorta di festa fuori dal mio dormitorio; tutte le cerimonie formali sono state ultimate, né loro né qualunque cosa stia succedendo là fuori mi risolleverà l’umore.
&gt;  
&gt; Oggi padre Ruota Dentata e madre Asse mi hanno parlato; erano entrambi preoccupati. Questo è il primo Natale che trascorro da solo in questo mondo, quindi non mi aspetto che capiscano. Anche se sono entrambi Omologati, non sanno com’è sedere in una cella di contenimento, non conoscono il poco conforto che può dare l’ascolto di un brano musicale familiare. Sono macchine, bloccate in schemi meccanici. Parlano di confessione e perdono, ma non sanno com’è confessare crimini di guerra, uccidere bambini innocenti, mentre un uomo dietro una vetrata annuisce e ti dice che puoi avere perdono. Non conoscono la gioia che si può provare insegnando gli scacchi a una bambina o guardando i suoi occhi illuminarsi mentre le si raccontano storie. E non conoscono l’oscurità che può entrare nella propria anima quando si guardano quelle persone morire.
&gt;  
&gt; So che c’è conforto nelle parole di Dio, nello //Schema// e nelle parole della Bibbia. Ma ora questo conforto mi sfugge. Non so se troverò mai più conforto. Ma ho superato traumi peggori, quindi ci proverò.
&gt;  
&gt; //Aut viam inveniam aut faciam.//

**Note:** Questa e tutte le pagine di diario successive sono scritte in russo. Anche se non furono pubblicate fino a 10 anni dopo la morte della PdI 2273/01, si rivelarono preziose per confermare che la PdI 2273/01 aveva legami diretti con la Chiesa Ortodossa dell’Ingranaggio Orientale. Tuttavia, questi diari furono scritti durante un divario di 29 anni nella sorveglianza del soggetto; è improbabile che le informazioni complete sulle attività del soggetto in questo lasso di tempo vengano mai alla luce.

-----

__Estratto da una pagina di diario datata 16/07/2039:__

&gt; __Idee/appunti per il sermone:__
&gt;  
&gt; --“Trovare forza nella Promessa del Ritorno della Nostra Salvezza Meccanizzata?”--
&gt; --“Perché l’Omologazione va cercata dopo?”--
&gt; --“La bellezza dell’industrializzazione”--
&gt; __“Il Grande Disegno della Nostra Salvezza Meccanizzata?”__
&gt; * Semplicità nella natura
&gt; * Sistemi che si auto-costruiscono
&gt; * Forza di sistemi che si realizzano in modo naturale
&gt; * Adattabilità del genere umano/bellezza dell’ingegno umano

**Note:** La pagina era stata strappata dal diario, ma rimessa a posto in seguito. La pagina mostrava segni di pieghe. Le pagine adiacenti contenevano ulteriori note su un apparente sermone che la PdI 2273/01 era stata incaricata di scrivere da individui di alto rango nel monastero. È un possibile indizio della promozione della PdI 2273/01 nella gerarchia religiosa del monastero. Non vi sono tracce del contenuto effettivo del sermone, né si è scoperto se sia mai stato enunciato.

-----

__Estratto da una pagina di diario datata 21/09/2053:__

&gt; Ho vissuto una lunga vita. È stata una vita dolorosa. I miei primi ricordi sono funghi atomici, pioggia radioattiva e freddi bunker di cemento. Ho trascorso un terzo dei miei novantacinque anni combattendo una guerra in cui non avrei mai dovuto credere, e un altro terzo della mia vita in una cella, senza vedere mai la luce del sole e facendomi rifilare romanzi per bambini per tenermi buono. È solo nell’ultimo terzo della mia vita, che credo proprio essere la porzione finale della mia vita, che ho visto la luce e la misericordia della nostra Dea.
&gt;  
&gt; So di essere un peccatore; so che le preghiere o una vita modesta come quella che ho vissuto non basteranno per guadagnarmi il perdono della nostra Dea. Ma non me ne preoccupo. Ho peccato e pagherò in natura per i miei peccati. Ella mi ha maledetto, così che non potessi diventare un Omologato, ma mi ha anche benedetto, così che potessi vedere l’empio nell’umanità e avessi i mezzi per denunciarlo. Non mi preoccupa tanto il fatto che pagherò per i miei peccati, quanto non aver adempiuto appieno al mio Scopo nel Suo Grande Disegno.
&gt;  
&gt; Noi tutti siamo rotelle, ingranaggi, molle, assi e ogni altro tipo di componente nel Suo Grande Meccanismo. Ella è stata Ricostruita e ha lasciato il nostro mondo, con la promessa del suo Ritorno. Ma la Dea non è mai stata davvero Frantumata, perché noi tutti siamo una parte di Lei ed Ella è una parte di noi. Coloro che non condividono la nostra fede, che non seguono i Suoi passi e quelli di Suo Figlio Gesù Cristo, non sono condannati a nutrire la Carne per l’eternità perché sono eretici, ma perché cercano di portare violenza nel mondo, cercano di smontare la bellezza del Suo Grande Disegno. Il buddhista, il musulmano, l’indù, il cristiano, l’ebreo e tutti gli altri sono uguali agli Occhi della Nostra Salvezza Meccanizzata, e non sono coloro che non conoscono il Verbo a essere malvisti, bensì coloro che fanno del male ai Suoi Figli. E tutti gli esseri umani sono Suoi Figli.
&gt;  
&gt; Non credo che mi rimanga ancora tanto tempo. Fratelli e sorelle, quando giungerà l’ora del mio Giudizio, non piangetemi. Preferisco che ricordiate queste parole: la Dea è più contenta di coloro che cercano soluzioni gentili e non violente ai loro problemi, perché una macchina i cui ingranaggi si molano a vicenda è una macchina che non può funzionare. Cercate verità, ma anche compassione. Il Verbo è l’unico verbo. Cercate la Verità in esso.
&gt;  
&gt; Siate tutti benedetti.
&gt; Padre Incudine

**Note:** La presente è l’ultima pagina di diario nota firmata dalla PdI 2273/01. Si ritiene che la PdI 2273/01 avesse preparato questa dichiarazione al posto di un testamento, oppure in aggiunta a esso. I documenti dell’ECM e dell’Ortodossia dell’Ingranaggio Orientale indicano che la PdI 2273/01 è stata trovata morta di apparente vecchiaia nel suo dormitorio, la mattina del 13/10/2053, meno di un mese dopo aver scritto l’estratto. Questo messaggio e altri documenti confermano che la PdI 2273/01 aveva ottenuto un rango nella gerarchia religiosa del monastero, anche se non è nota la data precisa in cui adottò il soprannome di “padre Incudine”.

+++ Osservazioni Conclusive:

&gt; Al momento, si ritiene che la PdI 2273/01 sia interrata nel cimitero del monastero dell’Ortodossia dell’Ingranaggio Orientale in cui ha trascorso i suoi ultimi anni di vita. Non vi sono prove sostanziali di fughe di informazioni causate dalla PdI 2273/01. Consiglio la chiusura di questo fascicolo.
&gt; [[&gt;]]
&gt; -- Agente Lakshmi Turnbow, Amministrazione della Sicurezza dell’Informazione e dei Registri
&gt; [[/&gt;]]

[[footnoteblock]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:37.325571.</em>
  
</div>
</body>