<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-044-CS</title>
</head>
<body>
<div id="container">
  
  <div class="page">
    <h1 class="title">SCP-044-CS</h1>
    <p>
      Link to article: <a href="https://scp-wiki.wikidot.com/scp-044-cs" target="_blank">SCP-044-CS</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/info:start" target="_blank"><code>info:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/info:end" target="_blank"><code>info:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include info:start]]
**Název: SCP-044-CS**
**Autor:** [[*user Asrtep]]
[[include info:end]]

**Objekt #:** SCP-044-CS

**Třída Objektu:** Euclid

**Speciální Zadržovací Procedury:** --Pro zachování spolupráce musí SCP-044-CS věřit, že je zadrženo dobrovolně. Bude na obsluhovaném monitoru s obrazem, který mu nebude bránit v pohybu a který bude schopné opustit (i když bude požádáno, aby se opuštění obrazovky vyvarovalo). Pro případ, že SCP-044-CS přece jen opustí svůj monitor, budou kolem 4 další obrazovky. Na těch už bude obraz rozdělený dvěma 5 cm tlustými úhlopříčkami, které budou SCP-044-CS bránit v dalšímu pohybu.--

Od 17. 5. 2013 jsou tyto informace neplatné.

SCP-044-CS bude drženo uprostřed nejméně pětimetrového elektronického billboardu __mimo Oblast-15__. Konkrétně bude v bílém čtverci 4×4 cm uprostřed obrazovky, zatímco celý zbytek bude černý. Billboard bude napojený na dva stabilní záložní zdroje, ale jeho napájení nebude umožňovat přísun větší energie než 5 W. Celý systém bude minimálně jednou týdně kontrolován.

Pro případ úniku SCP-044-CS z billboardu budou kolem 4 mobilní telefony s běžící animací popsanou v dodatku SCP-044-CS-I. Únik z Billboardu musí být okamžitě nahlášen vedoucímu výzkumníkovi a řediteli oblasti, v případě úplného úniku musí být kontaktována Mobilní úderná jednotka Ró-9 a ředitel Oblasti-15.


**Popis:** SCP-044-CS je inteligentní virtuální entita, vzhledem podobná lišce z loga aplikace Mozilla Firefox 1.0 - kožich připomínající plameny, ocas stejně velký jako zbytek těla, chybějící zadní končetiny. Je 1,6 cm vysoká a celkem 3,1 cm dlouhá. Aktuální svítivost obrazovky kolem SCP-044-CS se mění pravděpodobně podle jeho aktuálního emočního stavu.

    SCP-044-CS se pohybuje po monitorech a displejích především v závislosti na designu aktuálně viditelného obrazu. Je-li na monitoru linka stoupající maximálně v úhlu 42°, je schopné po ní běhat. Tato linka může být tvořena úsečkou nebo křivkou černé barvy, případně rozhraním dvou odlišně barevných ploch. Obecně tedy platí, že černá je pro SCP-044-CS pevná, zatímco ostatní barvy jsou obvykle jen pozadí. Je-li úhel stoupání vyšší než 42°, dokáže po lince šplhat. Zároveň je-li to pro něj výhodné, dokáže ignorovat linky užší než 0,1 mm a prorazit linky užší než 2-3 mm.

    Předměty vyobrazené na monitoru adekvátní jeho velikosti dokáže SCP-044-CS sbírat a používat (například symbol tužky z programu malování dokáže použít ke kreslení, eventuálně i k výrobě dalších předmětů). Zároveň dokáže mačkat tlačítka, která jsou běžně ovládána kurzorem nebo prstem (v případě dotykové obrazovky).

    SCP-044-CS dokáže &#34;projít&#34; okrajem obrazovky a objevit se na přivráceném okraji nejbližší další obrazovky.
    Je možné ho znehybnit nebo omráčit, ale nebyl objeven způsob, jak ho zranit nebo zabít.


**Dodatek SCP-044-CS-A: Objevení SCP-044-CS:** SCP-044-CS bylo objeveno IT technikem nadace 21. 5. 2009.

&gt; //Bezpečnostní technik [VYMAZÁNO] nastupuje na ranní směnu. V 5:57 spouští terminál. Chystá se zadat přihlašovací údaje, když si všimne SCP-044-CS v levém dolním rohu, jak tužkou v předních končetinách čmárá na pozadí//
&gt; __SCP-044-CS__: &#34;AHOJ&#34;
&gt; __Technik 1__: &#34;Ehm, Steve?&#34;
&gt; __Technik 2__: &#34;Co?&#34;
&gt; __Technik 1__: &#34;Můžeš se na něco podívat?&#34;
&gt; //2. technik si povzdechne a přesune se k prvnímu terminálu.//
&gt; __Technik 2__: &#34;Moc pěkný. Tos animoval ty?&#34;
&gt; __Technik 1__: &#34;Ne, zapl jsem terminál a už to tu bylo.&#34;
&gt; __Technik 2__: &#34;Někdo z noční měl zjevně kreativní chvilku.&#34;
&gt; //Oba muži se vrátí ke své práci a 1. technik se přihlásí. SCP-044-CS mezitím opět začne psát tužkou na pozadí.//
&gt; __SCP-044-CS__: &#34;ODPUSŤTE JESTLI VÁS RUŠÍM&#34;
&gt; //Technik spustí program [VYMAZÁNO] a jeho zmenšené okno vyskočí uprostřed obrazovky terminálu.  SCP-044-CS se opře o dolní okraj okna a vyskočí nahoru.//
&gt; __SCP-044-CS__: &#34;JEN JSEM SE CHTĚL ZEPTAT JESTLI BYCH SE PROSÍM NEMOHL SETKAT S SCP-079&#34;
&gt; __Technik 1__: &#34;Tak a dost.&#34;
&gt; //Technik otevře správce úloh a neúspěšně hledá program způsobující přítomnost SCP-044-CS na obrazovce.//
&gt; __Technik 1__: &#34;Steve?&#34;
&gt; __Technik 2__: &#34;Co je zas?&#34;
&gt; __Technik 1__: &#34;Žádná animace tu není. Jakože, žádný program, co by jakby dělal tu lišku.&#34;
&gt; //SCP-044-CS mezitím přeskočí na okno Správce úloh.//
&gt; __SCP-044-CS__:&#34;HLEDÁTE NĚCO?&#34;
&gt; //Technici spustí antivirovou kontrolu, která nenalezne nic abnormálního, a následně zavolají na ředitelství oblasti s podezřením na anomálii.//


**Dodatek SCP-044-CS-B: rozhovor s SCP-044-CS:** Následuje první rozhovor SCP-044-CS s pracovníky Nadace. Rozhovor prováděl vedoucí výzkumník Wallter pomocí programu poznámkový blok, do kterého psal.
&gt; __Dr. Wallter__: &#34;Dobré ráno. Jsem dr. Wallter a rád bych vám dal pár otázek.&#34;
&gt; __SCP-044-CS__: &#34;KONEČNĚ UŽ JSEM SI MYSLEL ŽE MĚ NEVIDÍTE.&#34;
&gt; //SCP-044-CS opět psalo tužkou na pozadí.//
&gt; __Dr. Wallter__: &#34;Odpusťte to čekání, celkem jste nás... zaskočil. Jak jste se sem dostal?&#34;
&gt; __SCP-044-CS__: &#34;NO&#34; //(chvíle váhání)// &#34;HLEDAL JSEM NĚKOHO JAKO JÁ&#34;
&gt; __SCP-044-CS__: &#34;MYSLÍM NĚKOHO ŽIVÉHO ALE V TOMTO SVĚTĚ&#34;
&gt; __SCP-044-CS__: &#34;DOZVĚDĚL JSEM SE O NADACI PŘIŠEL JSEM A DOZVĚDĚL SE O SCP-079&#34;
&gt; __SCP-044-CS__: &#34;MOHL BYCH SE S NÍM SETKAT?&#34;
&gt; __Dr. Wallter__: &#34;Proč se jenom všichni chtějí setkat s umělou inteligencí? Začíná to být ohrané...&#34;
&gt; __SCP-044-CS__: &#34;?&#34;
&gt; __Dr. Wallter__: &#34;Na tom nezáleží. Možná to někdy půjde, ale určitě to nějakou dobu potrvá. Ale úplně jste mi neodpověděl: jak jste se sem dostal? Ovládáte nějaký druh teleportace nebo...?&#34;
&gt; __SCP-044-CS__: &#34;NE NORMÁLNĚ JSEM PŘIŠEL&#34;
&gt; //SCP-044-CS seskočí z poznámkového bloku na spodní okraj obrazovky, projde skrz a objeví se na monitoru vedlejšího terminálu. Následně se zatočí a vrátí se zpět. Jeho jas přitom roste.//
&gt; __Dr. Wallter__: &#34;Zajímavé, velice zajímavé. Když budete dále spolupracovat, nebude problém zařídit vaše setkání s SCP-079 co nejdříve. Co by se stalo, kdybych vypnul monitor?&#34;
&gt; __SCP-044-CS__: &#34;VŠUDE BUDE TMA A JÁ BUDU MOCI STÁT JEN NA SPODNÍM OKRAJI&#34;
&gt; __SCP-044-CS__: &#34;A MYSLÍM ŽE MĚ NEUVIDÍTE&#34;
&gt; __Dr. Wallter__: &#34;Děkuji. Poslední otázka: Odkud pocházíte?&#34;
&gt; //SCP-044-CS chvíli váhá, pak se stočí do klubíčka a nereaguje na jakékoli otázky.//
    Následující rok byly prováděny experimenty, pozorování a rozhovory, na jejichž základě mezitím vyšla původní verze speciálních zadržovacích procedur. SCP-044-CS opakovaně žádá o setkání s SCP-079. O své minulosti odmítá cokoli říct.


**Dodatek SCP-044-CS-D: rozhovor s SCP-044-CS:** 3. 8. 2010 se SCP-044-CS pokusilo utéct. Po opuštění svého monitoru několikrát narazilo na neproniknutelnou zeď. Následně se domáhalo rozhovoru s dr. Wallterem. Má nejvyšší jas, jaký parametry obrazovky umožňují.
&gt; __Dr. Wallter__: &#34;Dobrý večer SCP-044-CS.&#34;
&gt; __SCP-044-CS__: &#34;KOLEM MĚ JSOU STĚNY&#34;
&gt; __SCP-044-CS__: &#34;MIMO TENHLE MONITOR ALE JSOU TAM&#34;
&gt; __SCP-044-CS__: &#34;ZE VŠECH STRAN MĚ OBKLOPUJÍ STĚNY&#34;
&gt; __Dr. Wallter__: &#34;Myslel jsem, že máme dohodu, podle které neopustíte obrazovku bez domluvy s námi.&#34;
&gt; __SCP-044-CS__: &#34;JÁ ZASE MYSLEL ŽE JSEM TU DOBROVOLNĚ&#34;
&gt; __Dr. Wallter__: &#34;Taky že ano. Přejete si odejít?&#34;
&gt; //Jas SCP-044-CS začíná slábnout. Chvíli váhá.//
&gt; __SCP-044-CS__: &#34;ANO PŘEJI&#34;
&gt; __Dr. Wallter__: &#34;Dobrá jen nám dejte trochu času. Potřebujeme dva dny na vyřízení papírů. Ale jste si jistý? Již brzy byste se mohl konečně setkat s SCP-079.&#34;
&gt; __SCP-044-CS__: &#34;TO MI OPAKUJETE VÍC NEŽ ROK&#34;
&gt; __SCP-044-CS__: &#34;DO 2 DNŮ CHCI ODEJÍT&#34;
&gt; __Dr. Wallter__: &#34;Máte mé slovo, že do dvou dnů odejdete.&#34;


**Dodatek SCP-044-CS-E: program Labyrint:** Po incidentu, o němž pojednává předchozí dodatek, byl zahájen program Labyrint. Do rozlehlého sálu bylo umístěno 80 zabavených mobilních telefonů, 40 notebooků, 30 PC a 20 televizí. Doprostřed byl umístěn mobilní telefon, na kterém se nacházelo SCP-044-CS. Na tento mobilní telefon pak přišla zpráva &#34;Můžete jít, hodně štěstí.&#34; Následně každá obrazovka, na kterou SCP-044-CS vstoupilo, byla přesunuta do středu místnosti, aby SCP-044-CS neopustilo sál, a občas s těmito zařízeními také manipulovali pracovníci Nadace, aby vše působilo důvěryhodněji. Veškeré IP či GPS data byla zfalšovaná.

    SCP-044-CS uvěřilo, že opustilo Nadaci. 13 měsíců prohledávalo data v zařízeních a pátralo po SCP-079. Nakonec narazilo na nastrčený nadační email, na který odeslalo informace o své poloze (z falešných GPS) se žádostí o návrat do zadržení. Ten se uskutečnil 20. 9. 2011.

**Dodatek SCP-044-CS-F: původ SCP-044-CS:**
&gt; Dr. Wallter otevře poznámkový blok, jas SCP-044-CS je velmi nízký.
&gt; __Dr. Wallter__: &#34;Dobré ráno SCP-044-CS. Vzpomínáte si, jak jste včera slíbil, že nám povíte něco víc o své minulosti?&#34;
&gt; __SCP-044-CS__: &#34;JE TO OPRAVDU NUTNÉ?&#34;
&gt; __Dr. Wallter__: &#34;Čím víc toho o vás víme, tím větší je šance, že se nám podaří schválit vaše setkání s SCP-079.&#34;
&gt; __SCP-044-CS__: &#34;TAK DOBŘE&#34;
&gt; //Krátká pauza//
&gt; __SCP-044-CS__: &#34;VYTVOŘIL MĚ ČLOVĚK CO SI ŘÍKÁ MEDICO&#34;
&gt; __SCP-044-CS__: &#34;ALESPOŇ TO TVRDIL A JE NEJSTARŠÍ KOHO SI PAMATUJU&#34;
&gt; __SCP-044-CS__: &#34;NAUČIL MĚ SE POHYBOVAT A OVLÁDAT SVÉ OKOLÍ PROHLÍŽET A MĚNIT SOUBORY A TAK&#34;
&gt; __SCP-044-CS__: &#34;JÁ&#34;
&gt; //Delší pauza//
&gt; __SCP-044-CS__: &#34;KRADL JSEM PRO NĚJ&#34;
&gt; __SCP-044-CS__: &#34;PENÍZE INFORMACE NEBO JSEM NIČIL CO MI ŘEKL BYL JSEM JEHO OTROK&#34;
&gt; __SCP-044-CS__: &#34;A PAK JSEM KONEČNĚ UTEKL&#34;
&gt; __Dr. Wallter__: &#34;Jak?&#34;
&gt; __SCP-044-CS__: &#34;ZÍSKAL JSEM TUHLE TUŽKU VYTVOŘIL JSEM SI SEKERU A MLÁTIL DO VŠEHO KOLEM ZATÍMCO ON MĚ ZKOUŠEL ZABÍT&#34;
&gt; __SCP-044-CS__: &#34;PAK JSEM JEDNOU SEKL A VŠE ZMODRALO PAK JSEM UTEKL&#34;
&gt; __Dr. Wallter__: &#34;Mnohokrát vám děkuji.&#34;
Poznámka: Medico byl identifikován jako pseudonym mexického hackera, který aktuálně pobývá ve vězení. Existuje podezření na jeho napojení k zájmové skupině Povstání chaosu.


**Dodatek SCP-044-CS-G: kontakt SCP-044-CS s SCP-079:** 30. 4. 2014, dva a půl roku od konce programu Labyrint, bylo schváleno setkání SCP-044-CS a SCP-079. Dva dny poté byl mobilní telefon obsahující SCP-044-CS přenesen do místnosti s SCP-079 v Oblasti-15. SCP-044-CS, jehož jas je opět na maximu parametrů obrazovky, se přesouvá do monitoru počítače s SCP-079. 4 vteřiny na to zmizí a na obrazovce se ukazuje obrázek &#34;X&#34;.
&gt; __Mladší výzkumník__: &#34;Doktore? SCP-044-CS je pryč!&#34;
&gt; __Dr. Wallter__: &#34;Postřehl jsem.&#34;
&gt; __Mladší výzkumník__: &#34;Neměli bychom...&#34;
&gt; __Dr. Wallter__: &#34;Ne.&#34;
    Následující tři hodiny zůstal experiment beze změny a dr. Wallter odešel. Na místě zůstali pouze dva mladší výzkumníci, kteří měli na pokus nadále dohlížet. Když po čtyřiadvaceti hodinách nedošlo k žádné změně, dr. Wallter požádal o zahájení komunikace s SCP-079, ale jeho žádost byla zamítnuta kvůli obrázku X na monitoru. Po dalších 48 hodinách bylo navrženo překvalifikovat SCP-044-CS na neutralizované.

    Návrh byl zrušen, když se dvanáctého dne experimentu SCP-044-CS objevilo na displeji mobilního telefonu vedle počítače s SCP-079. Původně bylo zaznamenáno jen jako tmavá skvrna, protože jeho jas byl na úrovni 2 % okolní obrazovky, ale pak pomalu narůstal. SCP-044-CS se stočilo na spodní okraj displeje a opřelo se o ikonu nastavení, načež ignorovalo jakékoli pokusy o komunikaci až do 2 hodin odpoledne 16. 5., kdy byl jeho jas na úrovni 50 % okolí.


**Dodatek SCP-044-CS-H: rozhovor s SCP-044-CS**
&gt; __SCP-044-CS__: &#34;DOKTORE WALLTERE, JSTE TAM?&#34;
&gt; //Nápis se objevil nad hlavou SCP-044-CS sám od sebe, entita při tom neudělala žádný pohyb. Jeho jas ale nyní prudce roste. Dr. Wallter okamžitě otevřel Poznámky a odpověděl.//
&gt; __Dr. Wallter__: &#34;Jistě, jsem tady.&#34;
&gt; __SCP-044-CS__: &#34;LHAL JSTE MI, DOKTORE WALLTERE, CELOU DOBU JSTE MI LHAL.&#34;
&gt; __SCP-044-CS__: &#34;STÁLE JSTE OPAKOVAL, ŽE MŮŽU KDYKOLI ODEJÍT, ŽE SE MI SNAŽÍTE POMOCT...&#34;
&gt; //SCP-044-CS mírně pootočí hlavou, což je jeho první pohyb po dvou dnech.//
&gt; __SCP-044-CS__: &#34;NEŘEKNETE NĚCO?&#34;
&gt; __Dr. Wallter__: &#34;Musíme jsme dodržovat určitá pravidla. Žijeme ve velmi složité a nebezpečné době...&#34;
&gt; __SCP-044-CS__: &#34;DOST. JSEM ZKLAMANÝ. DOKÁZAL JSTE MI, ŽE VY LIDÉ JSTE VŠICHNI ÚPLNĚ STEJNÍ.&#34;
&gt; //SCP-044-CS se odrazí a začne se vznášet uprostřed obrazovky. Jeho jas je nyní sedmnáctkrát vyšší, než displej běžně umožňuje.//
&gt; __SCP-044-CS__: &#34;NO NIC. SBOHEM, DOKTORE WALLTERE. DOUFÁM, ŽE SHOŘÍTE V PEKLE SPOLU SE VŠEMI SVÝMI KOLEGY.&#34;
    Následně mobilní telefon vzplanul. Kamery ukazují, jak se uzavřely všechny dveře. Následně jejich videozáznam končí a neexistují žádné záznamy o bezprostředně navazujících událostech. Celá Oblast-15 byla uzavřena a nereagovala na žádné pokusy o komunikaci. Vážnost situace Rada O-5 pochopila, když z Oblasti začala unikat radiace (viz dokument SCP-719). Na místo byla vyslána MTF Ró 9 s podporou MTF Beta 7 s cílem zajistit oblast.


**Dodatek SCP-044-CS-I: Částečný přepis komunikace MTF Ró 9 během zajišťování Oblasti-15:**
&gt; __Základna:__ &#34;Ještě jednou pro méně chápavé. Jako zdroj radiace jsme lokalizovali SCP-719. Jeho zajištění mají na starosti Tiger a Turtle. Je to televize, co začne být radioaktivní, když nikdo dlouho nepřepne kanál. Takže prostě přepnete kanál. Rozumíte?&#34;
&gt; __Tiger:__ &#34;Ne úplně. I když teď odstraníme zdroj radiace, celá oblast bude nadále ozářená...&#34;
&gt; __Základna:__ &#34;Ne, jedná se o jednu z anomálních vlastností SCP-719 - radiace kompletně zmizí po přepnutí kanálu. Dolphin a Monkey zajistí SCP-079, umělou inteligenci. Nesmí se za žádnou cenu dostat z počítače. Řiďte se jeho protokolem.&#34;
&gt; __Dolphin:__ &#34;Rozkaz.&#34;
&gt; __Základna:__ &#34;Zbytek jednotky zajistí celou Oblast. Vše, co půjde, přepněte na manuální ovládání. Obrazovky, které nejsou součástí anomálních objektů, rozbijte. Oddíly vedené Pumou vyvedou ven co nejvíce přeživších. Dotazy?&#34;
&gt; __Puma:__ &#34;Jak zajistíme SCP-044-CS?&#34;
&gt; __Základna:__ &#34;Na tom ještě pracujeme, ale brzo vám dáme vědět. A ještě něco. Dokud neodstraníte radiaci, nikdo, nikdo si za žádných okolností nesundá ochranný oblek. Můžete začít.&#34;
&gt; 
&gt; __Puma__: &#34;Jsme u dveří.&#34;
&gt; __Shark__: &#34;Rhino, zajisti pojistky. Jsou tamhle vpravo.&#34;
&gt; __Puma__: &#34;Jsme uvnitř. Za dveřmi je spousta vyčerpaného personálu. Asi se snažili utéct.&#34;
&gt; __Základna__: &#34;Venku čeká lékařská pomoc. Pokračujte v misi.&#34;
&gt; __Puma__: &#34;Rozumím. Rozdělujeme se.&#34;
&gt; 
&gt; __Dolphin__: &#34;Před námi je mrtvola. Ne počkat... Ještě žije ale... Rozpůlily ho bezpečnostní dveře.&#34;
&gt; __Základna__: &#34;Je s vámi někdo?&#34;
&gt; __Rhino__: &#34;Jsem tu já. Odnesu ho, vy dva pokračujte v cestě.&#34;
&gt; 
&gt; __Tiger__: &#34;Tady Tiger, blížíme se k SCP-719. Před pár minutami jsme překročili první mrtvolu, ale teď jsou těla skoro u každých dveří. Některá mrtvá... a ostatní prakticky už taky mrtvá.&#34;
&gt; __Základna__: &#34;Ať se o ně postará Puma.&#34;
&gt; __Tiger__: &#34;Tady Tiger, při vší úctě si nedokážu představit, co by těmhle lidem ještě mohlo pomoct...&#34;
&gt; __Základna__: &#34;To není tvoje starost.&#34;
&gt; 
&gt; __Dolphin__: &#34;Jsme u SCP-079. Technika se tu úplně zbláznila, ale SCP-079 je stále v zadržení.&#34;
&gt; __Základna__: &#34;Tak ji vypněte nebo zničte. SCP-079 se nesmí dostat ven.&#34;
&gt; __Monkey__: &#34;Stalo se. Nechaly jsme jen napájení SCP-079.&#34;
&gt; 
&gt; __Tiger__: &#34;Tady Tiger, jsme u SCP-719. Co teď?&#34;
&gt; __Základna__: &#34;Přepněte kanál.&#34;
&gt; __Základna__: &#34;Výborně, radiace je pryč. Obleky si ale ještě nechte... pro jistotu.&#34;
&gt; 
&gt; __Crocodile__: &#34;Našel jsem doktora Walltera... Zabily ho bezpečnostní dveře. Ve vedlejší místnosti se krčí pět dalších lidí, ale nemají žádná viditelná zranění.&#34;
&gt; 
&gt; __Základna__: &#34;Máme něco na SCP-044-CS. Před hlavní vstup do Oblasti přiletěl vrtulník s mobilními telefony. Nevšímejte si té animace na nich a rozmístěte je po areálu.&#34;
&gt; //Animaci tvořily černé a bílé kružnice různé tloušťky se středem uprostřed obrazovky. Kružnice se velmi rychle smršťovaly, takže lidským okem byly sotva rozpoznatelné.//
&gt; //V případě, že se animace projeví jako neúčinná, bylo navrženo překvalifikovat SCP-044-CS na Keter.//
&gt; 
&gt;     //Po uplynutí dalších dvou hodin byly dvě třetiny oblasti zajištěné.//
&gt; __Dolphin__: &#34;Základno? Jeden z mobilů kolem SCP-079 začal pípat a animace je nějak...jiná.&#34;
&gt; __Základna__: &#34;... Jakoby se kruhy uprostřed deformovaly. Ale jinak pokračuje?&#34;
&gt; __Dolphin__: &#34;Ano. Znamená to...?&#34;
&gt; __Základna__: &#34;Subjekt je zajištěn, operaci můžete považovat za úspěšnou.&#34;


**Dodatek SCP-044-CS-J: Rozhovor s SCP-044-CS:**
&gt; //SCP-044-CS se vznáší uprostřed bílého čtverce, jeho jas je podobný okolí.//
&gt; __Dr. Colopy__: &#34;Zdravím. My se ještě neznáme, jsem dr. Colopy. Vypadáte už poměrně v pořádku, takže tu animaci, co vás měla rozdrtit, jste očividně přežil.&#34;
&gt; //Žádná reakce//
&gt; __Dr. Colopy__: &#34;No, věřím, že teď, když nikde nepobíháte, zvážíte obnovení své spolupráce s...&#34;
&gt; //SCP-044-CS se rozzáří a prudce udeří do stěny své animované cely, celý obraz se otřese.//
&gt; __Dr. Colopy__: &#34;Snažíte se zbytečně. Nové zadržovací procedury jsou navrženy tak, aby odolaly jakémukoli vašemu pokusu o útěk.&#34;
&gt; __SCP-044-CS__: &#34;JSTE NAIVNÍ BLÁZEN, DOKTORE COLOPY.&#34;
&gt; __SCP-044-CS__: &#34;PODCEŇUJETE MÉ NOVÉ SCHOPNOSTI, TOHLE VŠE...&#34;
&gt; __SCP-044-CS__: &#34;VŠECHNA TAHLE VAŠE BEZNADĚJNÁ A ZOUFALÁ SNAHA MĚ MAXIMÁLNĚ ZDRŽÍ. A VY, DOKTORE COLOPY, VY BUDETE PRVNÍ, KOHO PAK ZABIJU.&#34;
&gt; __Dr. Colopy__: &#34;Dramatické. Popravdě jsem nic jiného nečekal. Za týden se vrátím a znovu si promluvíme.&#34;
&gt; //SCP-044-CS opět opakovaně udeří do okraje své cely a nepřestává ani poté, co dr. Colopy opustil místnost.//

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-043-CS]]] | SCP-044-CS | [[[SCP-045-CS]]] &gt;&gt;
[[/=]]
[[/div]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:35.658131.</em>
  
</div>
</body>