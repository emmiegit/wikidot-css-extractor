<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>太上洞虚玄微妙经</title>
</head>
<body>
<div id="container">
  
  <div class="page">
    <h1 class="title">太上洞虚玄微妙经</h1>
    <p>
      Link to article: <a href="https://scp-wiki.wikidot.com/wanderers:the-one-nothingness" target="_blank">太上洞虚玄微妙经</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>#page-title{
text-align: center !important;
font-size: 150%;
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki-cn.wikidot.com/theme:black-highlighter-theme" target="_blank"><code>:scp-wiki-cn:theme:black-highlighter-theme</code></a>
  

  
</li>
      
        <li>
  
  

  
    <a href="https://scp-wiki-cn.wikidot.com/theme:dustjacket" target="_blank"><code>:scp-wiki-cn:theme:dustjacket</code></a>
  

  
</li>
      
        <li>
  
  

  
    <a href="https://scpsandboxcn.wikidot.com/etinjat-wanderers-bhl-css" target="_blank"><code>:scpsandboxcn:etinjat-wanderers-bhl-css</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]
[[include :scp-wiki-cn:theme:black-highlighter-theme]]
[[include :scp-wiki-cn:theme:dustjacket]]
[[include :scpsandboxcn:etinjat-wanderers-bhl-css]]
[[module CSS]]
#page-title{
text-align: center !important;
font-size: 150%;
}
[[/module]]
++ 众妙.洞真部.本文类.太上洞虚玄微妙经
&gt; 《众妙》之藏，总涵洞真、洞玄、洞神之三洞，为三天之秘妙，万法之元始，旷劫以先，天真示传
&gt;
&gt;  本文类总叙三洞说演，弘於玄德，体乎自然，含妙道，隐仙品，利乐群生，无量度人
&gt;
&gt;  底本出於《众妙道藏.洞真部.本文类》三百七十五卷，今藏於琅嬛福地藏书阁

++++ 太上洞虚玄微妙经
尔时，妙无玄极太微洞虚上帝，於梵昌玄奕劫度天，紫清空落之林，玄羽高虚之殿，琅羽穹台之上，与岿阳、玄悲二天尊，谛思大乘，了妙三洞，开陈洞章，为说法性，议言经教，开示造化，洞观幽玄，启校秘要，为作圣师，运大悲心，说一切妙门因起，各显道体，尘劫不扰，身心不滞，威德齐备，庄严无量，光相通明，耀殿晃朗，功德巍然，不可思议。

时有真人，名光妙慧，在玉虚丹禅之馆，考阅道书，释言义趣，闻帝於玄奕之天紫清之林，说述大乘，三洞经教，於是悦然，告三千大千世界圣众曰：“吾今於此，览三洞经，经义殊玄，譬如渊墟，深然浩眇，譬如大海，广浩无际，圣品妙法，不可譬喻，三洞三乘，其言有异，究竟有惑，不能皆知，正值上帝，於玄奕天上，阐明微奥之旨，广说无量妙语，我本於亿劫之先，心萌清信，皈命大道，晨夜不倦，持守律戒，得授正真，以超苦海，火宅以休，名登天籍，成就此真人位业，永生不老，我今欣悦，和心定气，愿呈寸信，卿等仙众，可置供养，随吾而往，上朝帝君，同秉虔意，以询疑翳。”如是诸天圣众闻妙慧真人语讫，俱有称叹，叹未曾有，各持香花，琉璃为叶，或捧香炉，旃檀为香，各出赞音，欣然敬叹，遥礼玄奕，或置金身，彩绘九色，玉案碧光，如散如聚，或持宝珠，珠隐毫茫，光明希有，照如琉璃，或备灯烛，珊瑚为台，琥珀以饰，灵旛垂云，上浮宝盖，香华馥郁，驾云乘霞，浮空而去，即上登於梵昌玄奕劫度天，至紫清空落之林，玄羽高虚之殿。

然时十方诸天一切众仙，登於九天之上，闻钧天圣乐，梵唱隐音，天籁神变，灵风流呜，玉磬齐和，宛妙澄澈，九景朗素，道炁肃然，光彩自适，瑞霭纷纭，五色庆云，香爇缠烟，华台缭霞，麒麟蹑空，青鸾九龙，千亿变化，周回大罗，徧经虚空，玄羽殿前，丹阶彤陛，见有上真，手举九霞玄霄如意，帔百梵大洞之衣，幽阳灿宸之冠，即是大梵之主，太微九天无思重极玄善真人，告云：“今洞虚上帝，在此天中，与玄悲、岿阳天尊，阐有秘要，斯中奥妙，沙劫以来，吾未得闻，但以慈力，运延真气，通述幽秘之阶，具明无上至道，解脱万苦，造化天地，非为三界形迹有相之教也，通观玄微，达於众天，初知此章自然之妙，尔今虔意，愿闻至道，道本无言，何闻於道？子当知悉，三洞经教，言语有殊，然道不二，犹如妙林，萌发善芽，灵风流呜，经而生音，合成洞章，不可思议，宛妙空灵，内隐至真，音其有异，其本元一，万经其名，本皆同道，尔虽克证此位，凡晦已消，德齐七政，然未能彻明大道之要，故生疑虑，今帝慈悲，能为开明，授尔上圣。”

玄善真人说是语讫，殿中虬香自焚，法烛自明，香云五覆，玄元三周，六炁澄澈，天钟湛静，紫虚旷畅，八威龙文，状若流火，自生光明，光明炽盛，明於日月，千幽俱散，其光亿色，下曜鬼都，中隐赤书，玉字沉浮，洞文若彰，金篇摄神，华散九阳，云凝玄符，敷落五方，清烟结文，收诛不祥，无色无嚣，灵音渺荡，元洞玉历，九霄天经，即如妙林，叶流梵语，校定劫数，龙汉延康，空洞窈冥，若有瑶歌，辞隐自然，音啸九鸾，万天翼妙，仙卿同崇，弥罗重霄，秘衍大有，泛溟道海，洞音邕邕，亿祥交炽，碧落空明，下宁紫微，流火金铃，豁然有鸣，寂虚无英，华盖琉幡，七匝帝庭，龙虎辅台，色如星霜，六虚寥远，三界渺莽，大洞御梵，造化斡旋，郁云回合，麟佩天科，云罗衔烟，萧疏金雾，灌荡螭炉，无垠绛氛，氤氲万重，徊对青霞，状如密雨，青屿法轮，嵯峨浮空。

於是妙慧真人，帔云锦太素之衣，戴九丹善信之冠，从容雅步，端圭礼帝，稽首琅台，现大威神，项负圆光，白上帝言：“至道真慈，广应妙感，教导三乘，使离恶趣，使升天道，使证长生，三洞义理，诚为道枢，经中浩力，无量无极，度一切众生，消一切苦厄，犹一灯光明，璀灿恢远，传於千灯，犹一日炽然，照破心魔，映於玄微，犹一界巍广，弥覆虚空，盖载万象，犹法桥坚固，超凌苦海，启度群迷，成就一切功德，不碍虚妄，是真实智，今者道会，功德殊严，亿劫未闻，望帝大慈，哀慜我心，我今信礼，愿聆法门，利益诸天，望垂大悲，应陈道阶，决我痴虑，了至真常，不使懈疲，不使轻怠，令五苦解，令圣智生。”

是时，洞虚上帝欣然告真人云：“善哉汝心，善哉汝意，卿自登真，位晋上清，於玉虚丹禅之馆，总校经律，广览真文，阅丹羽青幽之箓，考紫宸太华之章，通悉三洞，达於四辅，常秉信礼，精进修行，不殆道心，应勿生倦，吾今於此，慈光普遍，清静妙力，洞照众天，惟运圣觉，远过尘劫，卿既因慈力故，愿一切苦恼咸得受度，吾当应信，为说是经，广开法门，消除执着。”

帝乃命九羽霖灵仙君，击金玟羽璀灵清之钟，命宝光正觉真人，鸣玉梵丹阳三景之磬，钟击九过，即召九天，磬鸣十过，乃会十方，妙音清瑞，振天彻地，三世皆肃，日月散光，星宿生华，玄都兴瑞，苦海涌莲，十方高真，始当诣座。

诸天仙众，上圣高真，妙行真人，无极神王，九天帝君，九垒土皇，五老天君，十方天帝，九炼天尊，三洞尊神，九宸上帝，九炁真君，三世天尊，七曜星君，无鞅数众，驾九丹羽仙万妙之辇，乘玄阳灵穹华盖之车，乘空浮虚，前后迭列，顷刻而至，云如尘数，霞漫万天，诸仙万真，法身之光，朗曜十方三界，下照九地八极。

天尊言：霄霄大罗端，上帝召万真，光明帔飞梵，玉郁天轮更，金元窈南苍，璃台峙劫刃，丹节漠太空，上玄历回澄，法磬鸣太和，灵钟起妙韵，玉毫散赞礼，至仙归骞林，郁华发霜云，四寰并兆起，青符窿大乘，妙法自清正，举形诜道枢，飘然行八銮，烁瑟步晃朗，合风焕紫牒，香熏霁日月，炯眺森罗象，琼门肇霐仑，朱阙耸七辰，道君朝信礼，圣声济悲魂，若非学道因，奚入三宝途。

是时，太虚朗霁，琼树星罗，九辰散华，万玄妙音，徧转十方，三天清静，五方国土，龙啸麟回，七宝骞树，自然妆成，座如琉璃，地若瑶玉，诸天清澄，无所隔阂，九幽承光，三界庆福，丹殿帝陛，宝幢九绕，流火掷铃，重梵洞然，青鸾垂羽，天龙浮霄，日月停虚，馥香回游，至圣稽首，天人信礼。

天尊言：帝铃流炽光，重梵携火铛，师子信礼唱，五方落云章，大罗浮寂英，紫微碧万行，泉曲幽酆境，万鬼啸北邙，岿岧玉京山，巍然三宝宗，清无恢大有，诸天自玄同，金华弥太虚，捻云齐空洞，至上大乘法，无等上真中，天辔周肇庆，霄符漠津焰，高微治炁序，遨合众妙寰，法轮恒世转，钧天兴玄元，骖鸾并丹驾，神王邕空音，沙劫常自乐，至道携真形，飞臻翰昙境，十绝会吾灵。

岿阳天尊，项负圆光，现慈悲相，身帔九色，八十一好，七十二光，清容殊胜，尔时天尊於十方诸天，化现无量妙身，身相微妙，量齐虚空，一一妙身皆於眉间玉毫涌出无量妙行之光，一一光中复见恒河沙数世界，一一世界具七宝金阙之座，即於座上复化法相，咏此妙经，长诵道音，下彻酆都，苦魂受度，炎池清凉，五苦时解，广成慈悲，运心三界，祥光旋绕，慈尊瑞相，九霄皆睹。

天尊言：湛微至上乘，仰峙劫刃阿，寂寂太元境，晖晖礼十方，尊神列玉座，诸仙度洞章，宝盖适瑶阶，龙旂齐凤幢，斗纲璇天枢，彤云昭庆祥，举步诜大罗，腾形歘真常，紫微郁金阙，法烛灿骞林，九驾御灵风，七宝寥徊炁，帝相高云罗，太上正金科，法界若刹尘，六合同飂飂，飞梵解死荫，法轮引升生，呜钟音五道，丹信达帝心，大魔遥稽首，天尊奏自然，焕宙炼度阳，长存毕世今。

妙慧问帝曰：“若生言语，即生形迹，三洞经义，不离言阐，道者其一，三洞有殊，四辅有别，焉道一乎？大道之阶，焉有无乎？有无相生，焉道用乎？望帝慈悲，为阐道枢。”

帝告妙慧曰：“至道太一，至道无名，先於劫运，朗於神明，字之曰至，名之唤道，窈冥无相，虚通无滞，至道鸿兮，幽远寥廓，至道微兮，常运周天，离诸声色，不缘六尘，若有若真，若虚若无，湛然若存，众妙之门，妙然无垢，清静无妄，元炁之祖，大罗之宗，尔当谛知，三洞之义，由心起应，天书玄章，由无化形，万经众妙，不离一道，万法因由，不出一道，惟明一道，尘劫俱息，惟守一心，诸法皆空，万念静一，万虑寂冥，能超诸妄，能悟真常，不作邪见，不滞言语，即心无扰，即心为道。”

帝告妙慧曰：“真文自然，随方应显，渺渺万劫，授以至道，玄门经教，起於元始，大罗之天，流光火炼，云篆几合，凝而发字，焕落五方，无文不生，无神不度，无上正真，由道成形，太一结文，三才曜朗，五行运度，七德相佐，九玄体见，降於玉台，彰於金简，天真所尊，大圣所仰，流光炫目，天仙难观，五劫以降，度人无量，其经有相，其义无相，非有非无，了入妙明，言有所穷，道者无尽，言有形迹，道者无形。”

帝告妙慧曰：“道者至慈，玄古之先，显妙无量，随方度人，应化无方，不可称计，造化万有，覆载诸天，色尘外觉，皆非真道，皓月之光，映於千江之水，至道玄微，现於诸经之藏，尔览三洞，勿执言教，当悟真教，言教虚妄，毕竟无常，是曰可道，真教道言，尘劫不穷，是曰常道，执之即妄，忘之即道，有妄而失，有忘而得，得无所得，失若无失，而忘於忘，离於一切妄，是真实相，是真实智，是一切妙门之枢。”

帝告妙慧曰：“道者，太一，绝圣弃智，忘慧离乐，即是圣智，即是真慧，通於道一，焉知尔知？道所自然，无处於他，泯於有无，妙於众妙，智所不智，慧所未慧，有色即色，无色即空，即色是空，即空是色，是一切空，是一切色，无一切名，有一切名，道亦非无，道亦非有，道非常道，道亦常道，既非二著，亦非一有，强名至道，谓曰太一，真道希夷，离有离无，亦有亦无，是诸法名，是万有名，是天地名，皆由道名，道焉无名？道亦有名，名亦非名，无名者名，无言之言，亦无无名，夫道本真，本不可道，无为无不为，离一切相，离一切碍，若无所见，无有相见，无无相见，亦无无见，见真道矣。”

帝告妙慧曰：“大道之阶，至真秘要，忘於声色，离乎有无，入真忘而圣慧成，离有无则重玄生，故能出於生死，超於空洞，寂无所寂，空无所空，应无所应，静无所静，虚无自然，无上大道，由道生无，自无生有，敛神妙而守一，致大乘而断妄，执道非道，执虚非虚，至妙之境，众妙归之，万玄由之，洞明虚无，而无所执，不执於有，不执於无，是无所执，故能得道。”

帝告妙慧曰：“道者虚通，妙应玄秘，无相曰虚，徧在曰通，虚通之义，玄元之德，无上法身，十方境界，道无延於四方，亦无量於劫数，言道有而执於有，有自道生，言道无而执於无，无为道化，万有於道，道於有无，然有无则於道，道则无滞於有无，至者广远之义，微然无极，万有归之，应满万天，玄者深妙之性，虚然无执，慧观十方，包罗天地。”

帝告妙慧曰：“道者玄同，太一为体，无名为名，先天地生，长养造化，后天地存，尘劫常玄，本自无名，何名之有？本自太一，何名不有？名於道也，惟於一也，道复无言，知於有也，识于物也，声色求道，非真道也，有相为道，离至道也，道体本虚，无变无迁，无妄无幻，久劫常真，众妙之往，幽玄之初，至善无黯，道心慈悲，至静无动，长运造化。”

帝告妙慧曰：“道者三一，三圣一主，妙一之体，亘古常存，万炁之先，玄元之宗，言曰三圣，三圣同尊，言曰一主，惟道曰主，超有无者之谓神，执有无者之谓器，器之大者曰天地，神之妙者曰至道，妙极真妙，真妙非妙，离一切妙，具一切妙，故存三圣，至道太一，故复一主，象帝之先，虚寂若渊。”

帝告妙慧曰：“有者无之应，无者有之始，动者静之离，静者动之宗，无之为有，道之用也，静之为动，道之运也，天地之常有，即运化之长存，至道之真妙，即无妄之真常，日月之经，天地之纬，万物之运，大道之用，道体，静而不滞，冥而不黯，广而无量，妙而无体，道用者，即是道言，道言生光，造化万象，与道同圣，三圣一主，无始无终，常治玄元。”

帝告妙慧曰：“若欲学道，持心为本，舍诸恶妄，守清静心，道之根本，真之径路，心契虚皇之玄旨，念合太微之妙虔，入世而出於轮回，心真则离於苦海，心之念者神，神之形者身，神之广远，至於太虚，神亦著微，执缚方寸，一切苦业，皆由心生，心即苦海，何缘六见，心本清静，因染著执，故难得悟，悟不由外，惟自一心，心如明珠，覆尘而浊，拂尘静性，始得通玄。”

帝告妙慧曰：“皈依三宝，仰信大道，无违真戒，无犯后业，绝恶离妄，惟善以存，至道至善，上善道德，如光明云，善行之阶，即为仙阶，至於大道，恶本无存，离善为恶，子当谛知，渡於苦海，彼岸亦远，善如法舟，恶如凶蛟，心如乘舟，妄如执累，颠倒妄想，欲覆法舟，学道之士，当慎诸恶，稳持心舟，一切天仙，高上真人，皆由存善，始阶道品，体入希夷，合於自然。”

帝告妙慧曰：“舍离妄念，诸法根本，心念清静，神识正真，妄执六欲，如居火宅，魔王前试，败尔道心，三界轮转，几成几坏，六根染着，则心蒙尘，既心蒙尘，神亦惑迷，正真之心，不起妄念，不执无明，亦无邪见，得见至道，真心无妄，非言无念，不生一念，止顽空耳，真空之境，念若无念，不滞诸念，如涤玄鉴，执於诸念，生诸烦恼，烦恼妄想，缚尔真见，故当舍离。”

帝告妙慧曰：“经教真戒，玄律天科，法桥津梁，道之所传，广弘玄德，成就仙真，戒如世律，清静真善，使离苦海，不堕邪执，永超三毒，常出五苦，妄伪自泯，奉持真戒，如百炼钢，坚固真身，心存慈悲，又如法轮，摧破众邪，不滞外道，体如琉璃，不染一垢，常念真道，足不履邪，身不入幻，三宝为德，威神无滞，拔一切苦，度一切厄，是得真趣，不怀恶想，得成道果。”

帝告妙慧曰：“汝等真人，皆离妄身，升入无形，俱妙形神，心由神灵，神由形存，惟心洞玄，契於众妙，统御形神，诸形妄见，本无常形，不生妄见，如见虚无，见无所见，惟见於空，空亦无空，所空亦空，然形亦身，为神所存，心若无神，若为朽木，神若无身，若无所存，故修形神，与道合真，形神俱升，不作二见，归於无形，断绝生灭，不滞妄相，无有无无，是曰俱妙。”

帝告妙慧曰：“凡有所相，皆无定相，生灭断续，刹那而矣，以真妙观，正真法眼，观见诸天，无所隔阂，大千世界，若一刹尘，无量[http://scpsandboxcn.wikidot.com/the-one-nothingness-2 道境]，如一芥子，百亿劫运，如一弹指，地水火风，诸相妄合，色声味尘，天地不常，真妄相倾，高下相成，若水中月，如梦中幻，证道通玄，如离梦幻，恍觉正真，如目观月，始得妙觉，一切诸法，三洞之教，不离此谛，作是解者，得悟无上。”

帝告妙慧曰：“至道湛寂，上真无为，洞虚自然，不染世垢，一切解脱，万念俱一，末学之士，心不生念，目不观世，禁绝万相，不涉苦海，若存若忘，上善之士，功修道德，格齐诸天，超升三界，自然无垢，至真之士，运慈悲心，愿度万苦，下济三途，上登太清，世为神仙，不堕轮回，神遂无为，无逐虚名，无为之义，体洞虚无，有念慈悲，不滞一为，能无为者，是曰至人。”

帝告妙慧曰：“上德玄德，下德执德，玄德之道，在乎无为，天心清虚，为而不恃，成而不居，深远之德，是曰玄德，执德之德，不名为德，逐利求功，反陷烦恼，业垢缚累，执於毫末，反弃根本，是曰执德，子当谛知，学道贵德，上圣真人，皆修道德，道为德体，德为道用，诸德未积，至道远矣，德功若成，至道证矣，升入金阙，万帝记功，玄都玉简，符书尔名，故得长生。”

帝告妙慧曰：“道由心学，心为真体，诸法神通，皆心所应，三千法界，重若一尘，九天九地，微若一毫，须弥之山，南冥之池，以子神力，覆之甚易，以子身光，洞焕虚空，十方皆彻，无不分明，以子神目，观见三世，知诸宿命，此亦极易，故当谛知，学道由心，不从外妄，若执神通，孰谓得道？法本心应，由心学道，故得万法，道法会元，不离一道，一切神通，勿以执之。”

天尊言：仙道眇十方，浩劫巍然成，返虚度金科，青箓宏大罗，紫寰素五霄，乾宇按瑶章，十绝严琼轮，太玄大千齐，荡荡法鼓声，叩玉击天钟，飞形步云纲，幽笈峙玉清，煌煌明混沌，朗朗开苍庭，六度微梵印，持符朝玉真，鸿鸿金元殿，萧兮诵帝经，尚道合仙体，遂证无为性，升神炼云丹，永保长生龄，登举啸丹凤，乘空驾九龙，亿世若须刹，苦海如尘轻，常以设法桥，拔厄度迷途。

尔时，玄悲天尊，自千叶瑞莲，七宝妙台而离，手把玉笏，越班而出，面帝长跪，上白上帝曰：“吾昔於无量劫来，常持妙道，不怠三宝，秉修善果，广植善根，始得大乘，名注丹台，离死长生，此诚千生庆幸，万劫难逢，但见下世，有愿学仙，多逢歧障，迷执妄之，六尘蔽之，不能解悟，又多魔考，兴作烦恼，泯人道心，败道肆欲，贪嗔痴妒，恶口妄言，业垢血尘，魔魅来扰，如何能止之也？启请上帝，愿为校济。”

上帝乃告天尊曰：“卿能为众生发问，心自慈悲，汝且归座，静默安神，谛听吾说，朕今开陈，杖直乾坤，敷通太玄，当为汝等讲说生天得道、解厄消魔之径。”

帝曰：“仙道贵虚，无量妙微，道德之义，太上之旨，其有秘微，是曰：夫明道者，其心若虚，其性若空，体悟妙本，以得太虚，夫太虚者，万物其有盈虚，日月其有升降，天地之数，恒沙数载，亦有生灭，致真常，守一心，不著生死，坐忘万象，而能拙以守灵，朴而和性，圆融无碍，不著动静，即心是道，虚者旷然，不委不息，其有神妙哉，远睹虚极，近归笃静，亦不滞虚，会一虚而合上真，生一静而不毫虑，知色不色，知空不空，定无所定，其有真定，虚无不虚，即是真虚，此谓之真定非定，真虚非虚之理，观其心若谷，观其神若璞，即性是真，空者幽玄，恬然无待，其有灵奥哉，上步九星，下游大荒，杳冥之中，空玄之体，颐心养真，少私寡妄，其自明者，明万物如虚室观烛，其自知者，知天地如九岫视月，忘形尽真，故其不怳，恍惚湛然，故其不伪，其一念函於天地之境，其一目览於八极之远，形万物不自居巧，合道性不自居灵，玄虚恢鸿，朴而不蒙，清静安宁，简而不憍，此名道性。”

帝曰：“仙道贵德，一切众生，如以慈悲故，发慈悲心，愿以诸行，救拔万苦，施功布德，或以隐行，或以阳功，念善持心，发大慈愿，德照七玄，克制百魔，既愿下化众生，乃鬼神敬之，天仙护之，龙虎守之，万神礼之，魂神坚固，遂得安宁，三魂永久，魄无丧倾，寿数延绵，不落九幽，不致冥途，五苦所不能干，邪蚩所不可犯，却死受生，神升九天，福及九祖，九帝拱手，神王侍轩，仙品留姓，真境传名，魂度朱陵，魄登禹余，福德炽盛，紫烟绕步，瑞霭纷纭，不落恶趣，不入五苦，常乐长生，丹序吕列，形神俱妙，与道合真，夫信不可无其为，道不可失其德，此名道德。”

帝曰：“仙道贵信，信礼於道，长生久视之妙，非在乎天，在乎道也，夫在乎道，非执於道，道者永在，心存於道，故得长生，死生若忘，物我俱空，即合真道，天地之数久矣，亦有劫运，万物之化大矣，仍复有终，抱朴守一之真，不在於形，在於心也，是曰：三界内外，惟道独真，执形著妄，焉曰得道？执道执无，孰谓悟道？夫道自然，合道亦此，证若无证，一证永证，道常清静，智照无量，本不可言，惟信以言，道性在於万有，仙道亦遐亦迩，无上大道，道性太一，心以体道，信以存道，有忘执有，无忘执无，兼忘於心，亦有亦无，非有非无，此名道心。”

帝曰：“诸卿仙真，历劫以降，化身无量，或为天师，或为真人，或为金刚，或为神将，或为灵官，或为风伯，或为雨师，或为帝君，或为天尊，或为仙真，或为神公，或为诸天，或为金仙，应化十方，随方显教，化身诸天，神妙无穷，万法相衍，尘劫往度，子当谛知，仙真所化，决不二异，形有变幻，真性无移，逢有魔考，拒遏真教，妄化仙体，惑尔六德，能诵此经，依三天上圣之格、太上九穹之律，斩馘魔精，化作微尘，流火掷铃，威光万亿。”

天尊言：吾昔为妙无显教正一太上太玄天师，於过去劫中应为太一至慈应真救苦天尊，於见在劫中应为太真妙有郁玄岿阳天尊，於未来劫中应为洞玄玉皇道君，显化无量，随机应度，拔度十方，救赦苦魂，处天为万圣之师，处地为五岳之御，处外道为应妙诛邪天尊，处九幽为大慈真人，处北酆为大悲真人，威神难测，自然显相，垂教覃德，形相有殊，真元本一，皆吾所应，诸劫随玄，一切上真天仙，所应经法，不离道德，不执妄伪，决不化外邪之教，学道之士，皆当慎之。

帝曰：“经中所言，盟天而传，如有至学，明斯微妙，普渡无穷，却死生神，万帝设礼，如有命蹙，有犯空亡，如有运措，相干赤口，犯於鹤神，即致口舌，辄引凶危，多逢斗讼，四柱相乱，六神不安，或逢咒诅，心神不宁，弗可止消，四柱多咎，小鬼来扰，邪踪有衅，即诵此经，上奏紫宸，召於身灵，调合阴阳，五炁安宁，魄无牵缠，若有邪魅，及阴祟类，鬼神儡身，敢生干犯，妄作凶厄，即令日月之司，星辰之辅，天君安检，五岳统威，当命有雷霆之罚，至符书威，天宪施行，立灭邪形，亡祟魂灵，无神不伏，无鬼敢当，佥诰金牍，普化无量，三官下降，消天厄，解地厄，释水厄，禳劫讫灾，大罗无极，其有丹敕秘籍，枢辖三界，莅於十方，都纬神鬼及众仙之权，以正自然，三万六千界，四万九亿天，闻吾符令，速达天宫，闻说旨已，自俱现神。”

天尊言：夙劫以过，混沌之分，吾於过去幽遏摩劫中应为九天太元帝一妙有天师，主九天太清御梵雷霆之符、九天上清御梵馘邪之符、九天玉清大梵束魔之符，为元炁之宰、太玄之精，总监鬼神，都领仙真，戮力三才，万神皆效，位齐玉清，下检万天，十方世界，一切众生，若逢殃咎，小鬼扰身，冤险憎诅，七凶相会，妖蛊弄孽，即诵此经，或称吾号，即当禳谢三灾，延祚保运，天地安宁，五行归真，上运星宿日月，下安九垒九地，三官鼓笔，五帝解厄，四圣临轩，神王守形，此经神妙，三洞至胜。

帝曰：“斋醮仪轨，威仪经忏，飞步空常，禹步伏魔，上镇劫运，下禳灾疾，通元致真，玉真洞灵，修奉道场，安神辟邪，展心冀玄，愿登仙阶，神游於太虚，形升於玄都，而金阙降诰，制御鬼神，玉京焕光，摄邪灭精，运九阳之玄炁，斡七星之周辰，秽炁镇伏於神祇，苦海超拔於法桥，或立灯仪，朗照九幽，灵宝炼度，亡魂更生，冥途长夜，酆都开光，天尊临真，星君降神，摧破地狱，万苦颓倾，若有浊污，魔王前试，万鬼蠢动，拒遏威仪，即诵此经，金钺伐魔，玉简削死，十方转经，三界咏神，修斋行德，诵经十过，澄澈三魂，永保天心，落解苦根，道炁长存。”

天尊言：是经尊妙，诸天共礼，拔死度生，普赦孤魂，身得神仙，上升南宫，高玄三天，金箓青匮，削落死根，功德无量，神诵十过，万神齐到，众圣护门，南方司命，长生尊神，太一真人，度尔真身，升入无形，若行斋醮，有逢不逮，万魔趁扰，即转帝经，盟天律令，香爇玉炉，告诵此经，下检鬼营，扫荡故炁，收却不祥，上告五帝，华盖庆云，普开生门，六丁六甲，部卫身形，值岁功曹，传言地祇，延福降庆，安镇天地，金光覆护，山岳藏云，河海静默，此经为天人所秘，不传下士，经劫历世，无量度人。

帝曰：“无上正真，凝焕大梵，卿等仙众，曩世以来，既济仙祚，真灵位业，环道列序，遐迩自然，道德之记也，首有梵昌玄奕之天，次有妙明玉重之天，三有无量梵禅之天，四有元寂虚上之天，五有混空文晾之天，六有清皓帝祚之天，七有完玄恢景之天，八有落元穹极之天，九有灵衡定庆之天，九天之境，是为大罗。”

天尊言：九天九帝，总察万天，无色无空，眇眇上真，大乘仙化，神明常存，普运三界，随方应身，元炁之尊，亿劫漠漠，灵庆太空，梵昌玉重，梵禅元寂，混空清皓，完玄落元，灵衡定庆，将以度人，丹书保举，形升南宫，敕灭恶尘，诛考魔魅，回度周天，腾梵蹑空，拔骸离死，济度苦魂，严校诸天，南酆泉府，中有鬼群，常诵帝号，超度三涂，能度五苦，洞照炎池，正念清凉，调和五脏，心神安宁，此升仙之用也，消恶落死，将以回生，名登上圣，紫简天瑞，常持帝讳，荡除邪氛，道炁常存，慧光自明，超拔苦根，保神登真，不落恶趣，九天帝号应曰：
梵昌玄奕天帝，号太妙回真，讳眇元重玄
妙明玉重天帝，号九丹运仙，讳明梵监真
无量梵禅天帝，号上皇济度，讳洞法妙门
元寂虚上天帝，号灵宝真空，讳龙汉隐仙
混空文晾天帝，号始洞翰微，讳摩诃灵吟
清皓帝祚天帝，号真慈应感，讳赤混天度
完玄恢景天帝，号无极法性，讳乾罗玉毫
落元穹极天帝，号太虚度人，讳寂禁菩提
灵衡定庆天帝，号无量玉严，讳禅无浮黎

咒曰：九天九帝，卫我真形，授吾长生，永存三清，无上妙有，洞虚曜灵，紫霄鸣玄，杳杳冥冥，传言万天，大道为应，炼真化仙，碧落始青，太妙回真，九丹运仙，上皇济度，灵宝真空，始洞翰微，真慈应感，无极法性，太虚度人，无量玉严，眇元重玄，明梵监真，洞法妙门，龙汉隐仙，摩诃灵吟，赤混天度，乾罗玉毫，寂禁菩提，禅无浮黎，三界运御，九祖登迎，庆云七度，五方敛景，丹书玉符，保举金仙，浩劫长生，步虚上清。
此即九天上帝上梵祖玄度人无量之咒，静室长斋，宁神而诵，诵之千过，万仙捧笏，五老来迎，神魂炼度，尘寰不倾，诵之万过，丹书保举，超凌三界，升入玉虚，秘之於玉宸琼羽之殿，丹灵纯阳之室，周绕神光，金毫诜散，玉华放光，洞浮虚空，太真金科，赍信以传，授度正真，九祖福庆，邪祟立清。

帝曰：“下幽酆都，万鬼之户，北阴之山，上有洞宫，魔王所治，万鬼由行，是曰六天，下复六宫，阴祟结重，五劫魔帝，担山倾岳，六天魔王，变化飞空，游形十方，六煞九丑，浩气群凶，皆九幽五邪之炁，自龙汉以降，延康以去，徊於太阴之中，上过酆都之户，下成六天之号，摄诸罪魂，随聚苦爽，祅尘魔氛，三界魔王，试尔学道，迷以色根，故北帝有天延禁邪之营，天戮执九天万兵之权，三天正道，应有万神，驱邪缚魅，诛魔收鬼。”

天尊言：上有洞宫，六天魔王，变化飞空，游形十方，流行邪道，四张魔氛，鬼神之宗，常居北酆，对校罪魂，龙汉始劫，渺渺几度，肆乱后学，前试上真，魔王之讳即百魔千邪之隐名，能知魔王之讳，则上圣启三华之阙，至真唱灵瑞之音，法轮飞虚，金华散空，消魔禳试，严束六天，讳曰：
幽天魔王，讳娑劫谛，主冥绝纣阴之宫，佩横天幽羽之符
青天魔王，讳落骞光，主太肃七灵之宫，佩横天青冥之符
赤天魔王，讳漠郁赫，主玄戮素章之宫，佩横天赤离之符
皓天魔王，讳阿罗何，主帝幽无畔之宫，佩横天皓劫之符
黑天魔王，讳谅摹择，主泰渊五晨之宫，佩横天黑律之符
黄天魔王，讳忽吟倏，主万寂泉曲之宫，佩横天黄霄之符

奉礼咒曰：太上灵章，无文不光，灵宝云篆，回度天纲，太音希声，无形无相，道炁赫奕，混沌玄茫，玉清万圣，帝光焕彰，洞照诸天，威剑神王，因劫妙化，造化广琅，肇立万象，总执阴阳，长亨利贞，神霄穹苍，九天九帝，玄应无量，听此礼咒，收摄不祥，乾元正真，万鬼伏藏。

杀魔咒曰：洞虚祖炁，太玄之宗，三天尊神，卫我九重，万圣朝礼，径告黄中，北帝威灵，严御夔龙，真王乘霞，焕落帝钟，雷霆都司，高上仙翁，无祟不伐，无鬼不轰，诛馘邪精，保运无终，玉简金钺，朗肃太空，上帝有敕，下镇穹窿，八威除煞，森罗净霐，始青符命，急召云宫，梵炁运度，至道昌隆。

天尊言：五邪之炁，散为五幽地狱，聚为五劫魔帝，横天乱地，担山负岳，游宴八极，总领鬼神，幻化无常，游诸太虚，败尔真身，乱尔法相，兹龙汉开图，赤明校劫以降，元始玉历，勑摄万炁，运度自然，五邪之炁，下於九幽，结五魔之秘讳，检鬼邪之罪录，万魔之精，百邪之孽，逢此秘讳，皆俱扫除，鬼帝受命，无敢肆害，拔九幽之暗晦，照北酆之长夜，讳曰：
龙汉祖劫天魔之帝，讳琉折帝劫，主龙汉太幽玄阴之图
赤明始劫天魔之帝，讳冥愈枭夔，主赤明原罪缚业之图
开皇初劫天魔之帝，讳煞凶破魄，主开皇万煞罗天之图
上皇末劫天魔之帝，讳撒谒旦戮，主上皇六天故炁之图
延康永劫天魔之帝，讳颓阿梵虑，主延康终会劫运之图

天尊言：三界者，凡界之上，一曰欲界，二曰色界，三曰无色，虽天寿极长，然未断生死，按功德之数，上登仙品，或返人境，三界魔王，上演洞歌，赫奕玄功，离合诸天，灵音眇浩，应三天正法，歌至道之妙，下观三界，学道之士，迷於妄心，故甚悲伤，遂号魔王，试人学仙，迷以色尘，诛除鬼炁，固尔道心，十方真人，皆由魔王保举，举霞金阙，径升上清，度超三界，讳曰：
欲界太曾焕郁天魔王，讳太灵九洞，观人功过，察诸善恶
色界玄竺摩离天魔王，讳玉廓妙崖，试尔学道，变化色尘
无色界七皓帝微魔王，讳丹极罗谛，保举升仙，无量度人

天尊言：北方北帝，功承紫微，号曰真武，统率北极，收降外道，灭绝邪魔，有感应真，誓绝妖魅，神通威灵，万魔莫当，左卫六甲，右侍六丁，前有太帝，后随上真，救护万类，队仗纷纭，足蹑龙虎，剑奔魁罡，位尊降魔，普游六合，佑善绝恶，故号玄天上帝，受吾勑命，上朝金阙，下覆昆仑，夔龙前驾，九凤后从，破秽断晦，夙累仙心，以证无上大道，奉於帝命，并掌金科黑律、玉书丹诰、灵文经戒之品，居北方太微玉虚天宫，咒曰：
北帝真武，金阙应真，北极玉虚，伏魔之尊，上朝玉京，下覆昆仑，玄元化相，武曲分神，虚危天宿，游行乾坤，洞明左辅，隐元右存，玄冥文曲，丹元廉贞，妙景开德，华徊太宸，威灵现圣，绝灭妖氛，五方五岳，无鬼不镇，六丁六甲，无福不臻，元始云篆，灵宝赤文，吾咒号令，摧倾鬼门。

帝曰：“六天故鬼，浩气群凶，罡风魔众，此皆后天不正之邪，劫煞凶神，常施魔考，学道之士，如逢诸煞，血食阴魇，邪法流行，能诵此经，即命上方神霄天境，太素九阳之房，九天应元之府，敕左辅右弼，九天太极仙翁，太极都仙天尊，九天雷公将军，五方雷公将军，八方云雷将军，五方蛮雷使者，四方阴雷行兵，四方阳霆官曹，雷部总兵使者，天丁戴甲，太上严刀，破庙伐坛，除巫戾觋，考妖罚爽，七宝楼台兆南极长生之律，缚幽束邪辟精魅怪魉之教，制伏外秘，收摄不祥，安定阴阳，经如吾令，诵之则应。”

天尊言：六天故鬼，浩气罡风，九丑三毒，外道群凶，冥昧暗丧，遏人生算，绝人福庆，周游太空，行形三界，故天有霄雷斩邪之锋，圣由天钧诛魔之勑，雷者天地之枢令、阴阳之秘机，锋者九杀之帝兵、诸天之怒威，诛魔斩妖，辟邪千重，上勅五帝，下考魔王，诸天之中，有治雷主霆之司，临於三界，威重九宸，乾道玄纲，坤舆载物，六虚鸣音，三华绽光，音则惊於八荒，振炁荡世，光而曜乎九极，下照北酆，太皓试锋，神霄严刀，尔学道之士，克诵此经，如授帝令，九霄雷府，其有九宸之帝，讳曰：
南极玄老太虚长生高上天帝，讳灵浑洞馥
九天祖劫太乙天帝，讳隐梵丹信
妙有高虚紫霄上帝，讳九明运庆
青霄无上正一大帝君，讳郁炽元新
九灵太清雷尊天帝，讳度景齐奕
玉明上景度人高上大帝，讳皓遽历寂
上极救苦赴感万福天尊，讳晖始延何
太微保神雷声真王，讳无思无劫
玉枢上圣玄元无极帝君，讳焕圣洞真

咒曰：神霄九宸，大梵应真，万神玄命，日月重轮，炎精伐邪，浩凶噬鬼，九凤破秽，北斗七尊，先天吏将，监度三界，上有帝君，匡御玄都，太素至威，千绝妖氛，天目乘鸿，万斩魔尘，吾奉帝勑，纲正乾坤，丹渊冲虚，青皞截锋，吾诵帝讳，天刀随卫，六天掩阙，幽魅不存，吾受帝命，五岳威灵，光朗太虚，魂魄安宁，吾说帝咒，六甲从游，冠佩昆仑，刀如苍虬，明奏九宸，洞焕玉眸，无量神王，护身保命，诸天严驾，不得留停。
此即九宸帝君司枢五雷之咒，妙化道用，真法昭明，咒如九帝之诰，威倾昆仑之重，诵而通三十六天，呼而摄九幽六宫，运转五行，施化雷霆，寂然巍冥，大有玄宗，即使神王卫形，万魔断除，缚鬼捉邪，雷有玄光，洞照三界，霆声晃朗，制御阴阳，祛蠲不祥，龙虎衔章，天心内存，外掣五雷，拔死授生，灿曜尘寰。

帝曰：“三洞次第，渐分有真，三十六天，九地八极，五帝成像，九老化形，植形化界，明有至道，无幽不烛，无文不光，窈自虚无，渐应端倪，天地之炁，阴阳长存，大道之用，绵绵不绝，无端无末，不始不终，虚通万物，眇眇恍惚，以抱太空，空洞幽冥，其中有真，虚无之中，其有三炁，一曰始冥太洞之气，二曰元白皓阆之气，三曰玄混微旷之气，三炁相合，而成六炁，九炁相应，以为九天，最上三天，曰玉清境清微天，曰上清境禹余天，曰太清境大赤天，大罗之下，四梵之上，三清圣境。”

天尊言：三清之天，三圣之境，中无色尘，不染六根，广远微漠，太虚寥廓，飞散金毫，玉羽缥锋，眇然紫云，超然三界，玄都玉京，森罗净霐，道炁所化，本无形色，魔王不犯，六欲不扰，不染物著，万仙所居，上升太清，逍遥六虚，上圣护魂，神君卫形，步虚持灵，渺茫之中，自登玉清，帝说三清，即清静境，若得清静，长生久视，祥霭塞死户，庆云彻金门，魔王敬朝礼，由是登上清。

太清飞玄羽化仙君之洞章歌曰：
太清上境，飞玄仙庆，元始炼神，吾道焕兴，
洞景四敷，空歌九回，妙觉帝一，故升无形，
愿证长生，始参道性，乘霄流梵，苦海常倾，
劫刃沉忽，歘反鸿冥，云纲希夷，羽元离灵，
东华南宫，金阙之庭，运度自然，劫历赤明，
简御诸天，列宿迁星，玄微奕轮，龙篆结名，
太无宸纲生，帝元徊三灵，窈冥凝天地，阴阳故分明，
洞真登上仙，相与天尊游，至道阆虚遐，玄蕴彰帝经，
渺化慈悲应，丹霄歌此音。

上清步虚升真仙君之洞章歌曰：
上清天境，步虚升真，至道太一，高玄法轮，
万庆离罗，五曜冥浑，曲重妙有，亿劫返神，
萧疏三洞，总欣九阳，丹羽振茫，灵辔停钧，
飞烟结空，霭飙华瑞，骞林郁幽，素微寥云，
三景离方，玉斡灵适，计劫冥然，乾道随循，
高宸和霄，远冲虚遐，帝真辞晖，静映霞文。
太上玄元宗，杳冥清微高，九色离罗炁，尘劫运数遥，
洞阳疏丹阙，青舆经灵霄，回羽眇冥云，诸天共福兆，
至仙参妙有，返真合此道。

玉清妙无度人仙君之洞章歌曰：
玉清眇眇，森罗净霐，九炁阖景，名度南宫，
三华乘天，云篆丹庭，久劫常存，洞浮玄空，
太上至心，倏映神明，神王仗旛，严驾九龙，
妙有湛寂，诸天十方，元始庆妙，法相真容，
郁罗箫台，无上太真，五帝保圣，大梵之宗，
飞虚道凭，嵯峨亿千，光明诞秀，晖映万重。
至道总万玄，高上虚皇尊，妙应九天中，灵宝示玉文，
百六经劫过，龙烟同光焕，洞景敷六瑞，丹辇协七神，
上游七宝庭，诸天皆同闻。

天尊言：今帝所说，即诸天正神及诸鬼神内讳隐名，万神飞玄步虚羽化之章，万圣亿真，诵而即应，为九天道炁，回徊离合，无量梵音，夫无量者，福德无量，天人共赖，是谓有无量之功，真圣歌之於太空，摄天挽地，检法侧真，言如大朴，音无华彰，非下寰之俗辞，同玄威灵，万神所礼，女青内秘之至律，是斯玉律元始炼之於南阳九章之殿，盟天以传，如末学道流，诵之十过，风火无犯，地祇歘至，阴神暗守，亡时魂神，径达南宫，不经地狱，不落太阴，天符迎魄，可得上仙，体道上善，长诵常思，调律日月，率统乾坤，三天回降，六合信庆，考按阴阳及不正之鬼炁，回天地星宿之道运，安攘四时之所不顺，拔死回生，普渡无量，苦魂得度，名书上天，万品应物，救苦常存，敕赦仙君，行之十过，七祖同升，自证上清，永登玉京，逍遥太上，下德盲妄之人，轻泄慢玷、蔽私咎行者，恐祸殃九世，终殁形亡，鬼神考之，毒害伐之，兵革迫之，罪怖追之，风刃考身，自堕沉沦，五道展转。

帝曰：“我之道名，即是天心，昔於洪洞之本，造化之表，三炁贯通，普植神灵，幽黯开光，三洞应化，旷劫以应，洪洞以去，而降太极，一号洞虚，体洞虚无，观乎众妙，无所不见，无所不闻，无所不知，无所不明，沛然真哉，知自道得，复与道一，敛致虚遐，应感众妙，其本自然，是曰洞虚。

二号太赤，太者极也，太极无极，无极复极，微奥之意，极乎无极，虚遐无名，至若无至，与化大道，与成大乘，无上无形，惟吾洞虚，处乎道境，视之不见，听之不闻，包罗混沌，陶铸洪元，赤者真也，正真妙相，无有所依，无有所本，先天地生，为万法宗，法身道体，莹莹璀璨，溟鸿荡莽，出於沙劫，极之玄老，无可召名，元始之先，造化未形，其元自应，其玄自清，不殆不止，玄古无始，不生不灭，末法无终，真正清静，故号太赤。

三号道君，空玄之中，大梵之上，永存绵绵，万道之宗，超凌三界，惟吾洞虚，历物品化，恍恍惚惚，杳杳冥冥，为希夷相，衍太空形，神秘远凝，浮离自然，六虚变化，常观道境，尘沙劫中，显教示经，三界之上，高妙九清，时步玄都，时居太清，经天纬地，校度五行，廓然恢朗，三宝之宗，先天有圣，宛妙庄严，一切经义，归此妙门，到众妙境，万帝之帝，乃曰道君。

四号天尊，炁抱窈冥，八景掷光，眇眇化形，以遍成天，穹高之廓，苍苍之寥，冲远凝神，观变存正，无上之上，无极之极，尊於昊天，贵於三乘，以斯真义，天上演神，天中至尊，号莫尊之，名莫贵之，大圣之师，九天之帝，三千法界，无鞅之焉，万天至胜，万法本真，极道穷性，无上大罗，高玄之宗，妙化之元，审道之根，与道合圣，罔为立名，阴阳之宰，恒临周天，常运道迹，教分微始，首治虚无，形器不状，元炁难测，强名天尊。

五号真一，不可具名，玄奥不测，不可言宗，常名非名，常言非言，既曰真一，亦非吾名，无有所形，无有所象，其有不言，复其不言，道有太一，吾承道枢，以号真一，不可思议，不可有计，若有若无，非有非无，通世常名，无有常名，自然有名，名唤真一，自然无名，即不可言，有无之归，即谓之玄，玄而又玄，玄无所玄，既无所玄，了达妙音，了无所了，始入真一。

六曰高上，上极无上，高玄无极，巍巍法相，不增不减，不生不灭，混元太始，先天之尊，谓之无上，谓之无量，复离假名，不堕色尘，万有之因，三界所式，敷通太漠，灵庆玄元，玄化之尊，九天之上，广覆慈力，真一之相，不有差别，真法之相，应化玄元，浩劫度人，不滞於空，不滞不空，不染无明，自然无妄，不可言阐，向来往古，无形无色，非有因造，高妙无上，为言高上。

七曰光明，鸿初有道，下承开劫，吾身光明，朗曜三界，无幽不明，彻徧虚空，上洞九天，下照九地，其光无色，其光无极，太冥深遽，远达希夷，焕然有物，至真至圣，敷弥太清，光明之中，其有威神，能除魔障，能消三灾，入则为光，出而为明，能照世幻，能解众妄，能净身形，神通自在，光以非光，其本无色，神妙无量，譬喻光明，是曰帝光，虽言照耀，实则微妙，目不可观。

八曰妙无，深妙难言，幽玄空洞，湛湛自然，非有非无，非色非空，虚通真常，不滞虚通，超绝无碍，孰知其妙？有妙非妙，其为中观，观妙无妙，妙无所妙，以始曰妙，有虚空性，万变无碍，又观内空，不假外空，空即非空，亦非非空，无有障迷，无染六尘，我於是时，清虚洞湛，微妙无穷，不着音色，非有无相，其用甚真，理归真一，无而且无，有而非有，明了真妙，是谓妙无。

九曰文始，云篆太虚，浩劫之初，鸿溟涬濛，大道演文，秘妙之基，万经之先，至真感明，三光开廓，出於幽冥，灵韵鼓荡，浩浩绵绵，永在不终，为开智慧，为示真经，为阐秘要，为说道枢，即三界师，即万法尊，能生清静，能化玄虚，混沌之先，万劫之前，惟此真文，生衍万道，千亿变化，又复归一，常运道气，无音无象，后而演道，万道所出，真一洞章，号曰文始，常度十方。

十曰鸿钧，鸿者广远，钧者法轮，吾说妙用，不滞於幻，不停於妄，摧破魔魅，不始不终，大威大智，消魔灭鬼，清静天地，朗肃寰宇，万古常存，运超三界，转如正真，灭诸恶趣，断诸苦根，照破炎池，能除苦海，住真常道，善法广远，众恶皆消，不可思议，喻作鸿溟，破一切恶，圆满圣智，喻为钧轮，真实不虚，三洞之源，能除虚妄，能解魔障，超脱生死，九天至威，是曰鸿钧。”

天尊言：洞虚上帝，由道起应，妙应十号，不可思议，即玉虚之上，浮黎之宗，诸天高圣，无不敬赞，魔王伏首，罗酆敛鬼，即此十号，众妙之首，为随方度世，应显之名，帝本无名，应念往度，故生妙名，虽名有名，不执声色，因众生见，乃称帝名，微妙功德，普化十方，昔尘沙劫，虚无之上，慈悲度人，凝真聚谛，证此十号，非灵仙鬼神之讳号，为重玄正真之品，十方世界，九垒九重，三天正神，有闻帝号，如受玄都上品之秘禁，不得误厄。

帝曰：“此经尊妙，至圣信礼，天人所习，玄都秘之，万劫常存，言参真道，辞隐灵妙，一切众生，诵此经者，祥云护身，庆烟满庭，华盖氤轩，万魔退畏，毒害不侵，诵之十过，诸天同朝，魔王保举，神王降真，无极仙众，齐把玉笏，度名南宫，削落死籍，身位仙翁，形入福堂，神登太霄，天君稽首，金光覆体，汝等圣真，闻此妙经，如闻帝令，金箓朱诰，帝真三宝，消灾除厄，降福吉祥，若能清静，发慈悲心，长诵此经，功德无量，十方三世，一切天尊，千神万圣，皆由此经得道，得超三途五苦、六道八难，三界之上，众妙法门，出於苦海，汝等仙众，谛听此经，无量妙道，难可言计，开慈慜示，作无上真，至道所言，亦复如是，无上正真，虚无自然，九天咸礼，上列玄清。”

是时，洞虚上帝，即悬七宝玉霞之座，洞浮虚空之上，以无上威神力，身放九色之光，曜十方国土色如碧玉，徧明无极道境，一一光中各现无量神王，朗唱帝经，演说妙道，法音自然，恒沙世界，一切众生，咸得解脱，法会大千数众，九霄诸仙，十方天人，欢喜欣悦，无不敬叹，复赞上帝，稽首礼拜，信受而退。

至心信礼，妙无玄极太微洞虚上帝

至心信礼，[http://scp-wiki-cn.wikidot.com/system:page-tags/tag/%E7%A0%B4%E7%A2%8E%E4%B9%8B%E7%A5%9E%E6%95%99%E4%BC%9A#pages 圣觉太华妙应龙师天尊]

至心信礼，[http://scp-wiki-cn.wikidot.com/wanderers:salvation-works 玄清慈仁常应救苦天尊]

//**太上洞虚玄微妙经 竟**//</textarea></pre>
  </div>

</div>

<div id="footer">
  
    <em>Last updated 2024-02-07 18:30:41.998281.</em>
  
</div>
</body>