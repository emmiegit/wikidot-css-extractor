<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Concorso Estivo 2023 Lo Dev 3</title>
</head>
<body>
<div id="container">
  
  <div class="page">
    <h1 class="title">Concorso Estivo 2023 Lo Dev 3</h1>
    <p>
      Link to article: <a href="https://scp-wiki.wikidot.com/fragment:scp-150-it-4" target="_blank">Concorso Estivo 2023 Lo Dev 3</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>better-log</code></pre>
        </li>
      
        <li>
          <pre><code>better-log</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[==]]

++ Fascicolo Eccidio di Roma

L’eccidio di Roma del 07/04/1961 è un episodio della storia occulta italiana riconosciuto come il culmine della guerra non dichiarata tra la Fondazione e il SISMA. L’eccidio si colloca al termine di un periodo di accesa competizione tra le due organizzazioni, perpetrata in particolar modo dai capi dei rispettivi reparti di intelligence attraverso un incostante sfruttamento di organizzazioni e Gruppi d’Interesse locali per scopi di guerriglia.

La causa immediata dell’episodio è da ricercarsi nel colloquio del 31/03/1961 tra l’allora Undicesimo Sovrintendente e il generale Giuseppe Santini del SISMA.

[[/==]]

[[=]]
[[collapsible show=&#34;«Accedi alla trascrizione audio del colloquio»&#34; hide=&#34;«Chiudi trascrizione audio del colloquio»&#34;]]
[[/=]]

[[==]]

[[div class=&#34;better-log&#34;]]

**Data:** 31 Marzo 1961

**Soggetti coinvolti:** Nemo (Undicesimo Sovrintendente), Giuseppe Santini (Direttore della Sezione di Intelligence del SISMA)

**Informazioni rilevanti:** Il generale Santini si presenta senza preavviso al Sito Virtus, domandando un colloquio immediato con l&#39;Undicesimo Sovrintendente, il quale viene concesso.

----
[[=]]
[INIZIO REGISTRAZIONE]
[[/=]]

**Santini:** Buonasera, Adriani.

**Nemo:** Buonasera, generale. Non mi aspettavo una sua visita a quest’ora del giorno.

**Santini:** Anch’io sarei più di buon umore se non fossi qui, ma le condizioni lo impongono.

**Nemo:** Sembra agitato. Nulla di irrisolvibile, spero.

**Santini:** Dipenderà da voi.

**Nemo:** Via, si sieda. Di che si tratta?

**Santini:** [Rimanendo in piedi] Vede, da qualche mese ormai i miei uomini lamentano di fastidiose interferenze. Famiglie mafiose che di punto in bianco si interessano a far fuori gruppi sotto la nostra protezione, formazioni monitorate da noi che si armano fino ai denti dal giorno alla notte, curiose fughe di notizie sui nostri piani…

**Nemo:** Mi rincresce.

[Il generale Santini si accende un sigaro]

**Santini:** Vuole?

[Nemo rifiuta con un gesto della mano]

**Santini:** Peccato, fa bene fumare in compagnia: allevia le tensioni.

**Nemo:** Non mi ha ancora detto perché è venuto da me.

**Santini:** [Prende una lunga boccata] Dica, com’è possibile secondo lei che un gruppo di patrioti siciliani scappati di casa blocchi un convoglio di auto blindate, ammazzi dodici soldati di scorta e si porti via un cassone e due cartelle di documenti di cui non dovrebbero avere alcun interesse?

**Nemo:** Direi che non è possibile, ammesso che i suoi uomini siano capaci di sorvegliare un convoglio.

**Santini:** Risparmi le battutacce. Sappiamo che ci siete voi dietro a tutti questi episodi.

**Nemo:** Temo stia prendendo un granchio.

**Santini:** Abbiamo le prove dei vostri coinvolgimenti e non tollererò in questo Paese la presenza di terroristi che hanno tutto l’interesse ad alimentare una guerra intestina.

**Nemo:** Mi auguro che abbia delle ottime ragioni per queste accuse.

**Santini:** Gli uomini che catturiamo hanno le vostre attrezzature, comprano armi con i vostri soldi, usano i vostri siti come basi d’addestramento. Credeva sinceramente che tutto potesse passare inosservato?

**Nemo:** Mi sembra che lei si stia scaldando un po’. Avete almeno delle testimonianze dirette o sono tutte supposizioni?

**Santini:** Lei mi prende per demente? Il fatto che credano d’agire di loro iniziativa non significa che non siano manovrati.

**Nemo:** Si calmi, mica dubito della sua intelligenza. D’altronde questa è la //sua// strategia.

**Santini:** Che insinua?

**Nemo:** Nulla di più e nulla di meno di ciò che insinua lei: negli ultimi anni ha finanziato numerosi gruppi per metterci i bastoni tra le ruote. Evidentemente non le stiamo molto simpatici.

**Santini:** Di certo il vostro gruppo non ispira grande fiducia. Con che autorità pensate di sostituirvi allo Stato?

**Nemo:** Il nostro scopo è soltanto lo studio e il contenimento del mondo anomalo, non abbiamo alcuna ambizione del genere.

**Santini:** Avete sedi in tutto l’Occidente, accedete a segreti governativi per vie non ortodosse, siete dotati di un esercito internazionale che -- rammento -- esiste solo per concessione dello Stato e dovrebbe essere considerato anticostituzionale.

**Nemo:** Lo ricordo bene e io ricordo a lei che l’esercito esiste solo per permettere le operazioni di recupero e difesa delle anomalie.

**Santini:** Difficile fidarsi, notando i numeri, il loro addestramento e gli equipaggiamenti illegali a cui noi non abbiamo accesso. Questo è un ultimatum, generale: la Fondazione accetterà le nostre condizioni, abolirà la milizia indipendente, terrà il naso lontano dagli affari che non la riguardano e accetterà di collaborare col Sistema, oppure il Sistema sarà costretto a passare alle maniere forti.

**Nemo:** [Rimane in silenzio per alcuni secondi] Generale, uhm, Santini, giusto? Mi sembra che a lei piaccia agire di pancia, dico bene? Ma lasci che ragioniamo un po’ insieme. Mi sembra che il SISMA nella sua arroganza si sia scordato i grandi favori che deve alla Fondazione. Dimentica forse che è solo grazie al nostro intervento in guerra se lo Stato che ora ci minaccia esiste? Dimentica che quando era ancora fragile e incline a collassare noi l’abbiamo protetto dalla rivoluzione? In cambio, voi avete cercato di buttarci fuori dal tavolo appena ne avete avuto l’occasione. Vi aspettavate che rimanessimo fermi a incassare il colpo?

**Santini:** Non è in discussione il supporto della Fondazione nella liberazione d’Italia, ma ciò non vi rende meno un pericolo internazionale. Se anche ora foste calmi, nulla garantisce che non attenterete alla democrazia in futuro!

**Nemo:** Generale, mi lasci finire. Secondo lei, se un domani un uomo vorrà attentare alla vita del Presidente, saremo noi a far fuoco sulle guardie, ma si sbaglia. //Noi// siamo le guardie e siamo molti di più, meglio preparati e pronti all’azione di quanto potrete mai esserlo voi. Noi non siamo la minaccia alla sicurezza: noi siamo //la// sicurezza. Il nostro compito è quello di mantenere l’ordine e voi, ostacolandoci, non fate altro che mettere in pericolo ciò che dichiarate di proteggere. Non siamo spie che si infiltrano nei vostri gabinetti di stato o terroristi che minacciano di rovesciarli: siamo i giudici che moderano i rapporti di giustizia, siamo i direttori d’orchestra che regolano l’azione collettiva e non possiamo permettere di farci intralciare dai vostri interessi nazionali.

**Santini:** Se stanno così le cose, immagino sia un no. Speravo davvero di poterla finire pacificamente.

**Nemo:** Non lo dubito. Solo un animale debole deve andare dalla preda a chiederle di farsi mangiare.

**Santini:** Crede che sia venuto solo per cercare di spaventarla? Si accorgerà che non ho mai scherzato, ma quel giorno sarà già sotto il mio stivale.

**Nemo:** Oh, questo lo vedremo presto, generale. Passi una buona serata.

[Il generale Santini esce dalla stanza]

[[=]]
[FINE REGISTRAZIONE]
[[/=]]

[[/div]]

[[/==]]

[[/collapsible]]

[[==]]

In seguito al colloquio, l’Undicesimo Sovrintendente ritenne che il SISMA fosse una minaccia troppo grande per l’integrità della Fondazione e deliberò un’operazione militare d’emergenza. Alle ore 17:30 del 07/04/1961, una squadra della [[[*http://fondazionescp.wikidot.com/squadre-speciali-mobili#SIR-II | SIR-II]]] &#34;[REDATTO]&#34; (eccezionalmente equipaggiata con armi d’assalto) fece irruzione nel quartier generale di Roma del SISMA, sede della Direzione, eliminando il generale Giuseppe Santini per poi immediatamente ritirarsi rendendosi irrintracciabile. L’operazione, che al pubblico fu presentata come un atto terroristico privo di rivendicazione, causò 16 morti (incluso l’obiettivo) e 24 feriti tra gli uomini del SISMA e solo 2 feriti tra i membri della SIR-II. L’episodio colpì duramente la Direzione del SISMA, che mantenne da allora una condotta meno aggressiva nei confronti della Fondazione, apprezzabile fin dai primi mesi con l’improvviso sfumare della strategia della guerriglia.

Nonostante i risultati raggiunti, la scelta generò uno scandalo all’interno della Sovrintendenza, che si riunì a consiglio per discutere dell’accaduto.

[[/==]]

[[=]]

[[collapsible show=&#34;«Accedi alla trascrizione audio della riunione»&#34; hide=&#34;«Chiudi trascrizione audio della riunione»&#34;]]

[[/=]]

[[==]]

[[div class=&#34;better-log&#34;]]

**Data:** 15 Aprile 1961

**Presenti:** Sovrintendenti Primo (Valenti), Terzo (Vinci), Quarto (Zanca), Quinto (Bajlovic), Sesto (Petrangeli), Settimo (Giusti), Ottavo (Amalfi), Nono (Balsamo), Decimo (Costa) e Undicesimo (Nemo).

**Assenti:** Secondo Sovrintendente (Greco).

----

[[=]]
[INIZIO ESTRATTO]
[[/=]]

**Valenti:** Bene, noto che ci sono quasi tutti. Direi che la riunione può avere inizio: cominciamo dall’operazione SIR-II del 7 Aprile scorso. Nemo, cosa dichiari in merito?

**Nemo:** In data 31 Marzo di quest’anno, il generale Giuseppe Santini mi ha fatto visita inaspettatamente. Era visibilmente furioso, convinto delle nostre operazioni per intralciare quelle del SISMA. Affermava che il SISMA -- o meglio, lui -- si sarebbe impegnato a contrastare la Branca fino a ridimensionarla per porla in dipendenza dal Sistema. Di certo non scherzava, è già da tempo che si annusano le loro intenzioni e loro stessi sono stati i primi a cercare di impedire il nostro operato. Da lì ho preso la decisione necessaria, dopo attenta considerazione, di eliminare l’ostacolo.

**Vinci:** Ed era necessario anche inviare un’intera squadra nel loro quartier generale? Ammazzare altri 15 uomini?

**Nemo:** Era necessario dare una prova di forza. Non c’è mai stato uno scontro diretto Fondazione-SISMA, finora, come mi auguro non accadrà in futuro, ma ciò significa che, mentre noi abbiamo una chiara concezione delle forze armate italiane, loro non hanno idea di cosa i nostri uomini siano capaci.

**Petrangeli:** E siccome non c’è mai stato uno scontro diretto tu hai ben pensato di aprire le danze.

**Nemo:** Al contrario, nessuno alzerà un dito contro di noi. Forse possiamo aspettarci qualche azione di rappresaglia nei prossimi mesi, ma non arriveremo mai a raggiungere la stessa intensità di scontri dell&#39;ultimo anno né tantomeno ad altri scontri diretti: sanno di non poterci più abbattere senza il rischio di una guerra. In realtà, l&#39;unico vero promotore di queste operazioni sembrava essere proprio Santini. Possiamo aspettarci presto un cambio di tono da parte loro.
 
**Petrangeli:** Questo come puoi provarlo? Avresti dovuto avvertirci prima di un’azione così sconsiderata, ci sono troppi elementi da analizzare.

**Giusti:** Scherziamo, spero? Quest’uomo ha ordinato una strage in pieno giorno nella capitale! Sedici morti. Ventiquattro feriti. A questo tavolo è seduto un terrorista e la vostra unica preoccupazione è come risponderà il SISMA? Un uomo simile andrebbe condannato a morte seduta stante!

**Petrangeli:** Non è questa l’occasione per discutere di morale. Abbiamo delle faccende urgenti da decidere. Inoltre, metà dei presenti dovrebbe trovarsi dietro le sbarre se dovessimo preoccuparci della legge.

**Costa:** E invece no! Sono d’accordo con Giusti, stiamo davvero glissando sull’omicidio politico di sedici uomini come una faccenda di minore importanza?

**Nemo:** Questo è il nostro lavoro, Costa. Sai bene quanto sia importante il nostro ruolo in questo paese e dobbiamo mantenerlo.

**Costa:** Ti rendi conto di quello che dici? Vi rendete tutti conto di cosa sta succedendo qui? Se lasciamo l’evento impunito costituirà un orribile precedente per gli anni a venire. È questo che vogliamo diventare? Uno squadrone della morte?

**Nemo:** Sbagli prospettiva. È quasi un decennio che si consumano azioni del genere da entrambi i lati, l’unica differenza è che non ci abbiamo mai messo i nostri uomini, ma burattini. Se avessimo proceduto per questa strada, è allora che la violenza si sarebbe normalizzata. Io ho voluto darci un taglio con un’esecuzione esemplare e sono certa che i Dirigenti coglieranno il messaggio.

**Giusti:** Questo sempre perché noi non abbiamo idea di cosa faccia la tua Sezione.

**Nemo:** Mi sembra di aver già esposto le mie ragioni: questo Consiglio le ha accettate e il Comando le ha approvate.

**Giusti:** Non posso essere l’unico a vedere quanto sia pericoloso quest’uomo. Non abbiamo idea di chi sia, non sappiamo cosa faccia né che genere di piani abbia in mente. Agisce senza tenere in minima considerazione il nostro consiglio…

**Nemo:** [Interrompendo] Io tengo sempre in considerazione il vostro consiglio, ma ci sono dei chiari motivi per cui la mia Sezione deve mantenere riservate le proprie ricerche. La mia ultima decisione è stata una necessità dettata dalla sicurezza di questo progetto, sarebbe stato impensabile metterla al vaglio in questa sede: avrebbe alimentato un dibattito troppo lungo e ne saremmo usciti di certo indeboliti! Ho //dovuto// agire da sola, così che questo Consiglio potesse ragionare sui fatti e su ciò che va fatto.

**Giusti:** Hai &#34;dovuto&#34; agire da solo? E in che misura terresti in considerazione i nostri pareri se nei &#34;fatti&#34; segui sempre il tuo solo giudizio? Quest’uomo vive per se stesso, non ha morale, si fa beffe di chiunque altro come si fa beffe di noi presentandosi a ogni seduta con un aspetto diverso: per Dio, persino in questa occasione ufficiale gioca a fare la ragazzina e nessuno sembra preoccuparsene.

**Nemo:** Non sto giocando, Fabrizio, e sarei ben disposta a mostrarmi come meglio preferisci, se me lo chiedessi con appena un po’ di garbo.

**Petrangeli:** Per favore, non perdiamoci in quisquilie adesso.

**Giusti:** Consideri quisquilie l’impossibilità di fidarsi di chi dirige tutta l’intelligence di quest’organizzazione?

**Petrangeli:** No, quello no. In effetti ho anch’io una certa preoccupazione per il suo //modus operandi//. In questo modo non abbiamo avuto modo di ragionare sulle reazioni del SISMA o sulla possibile ricezione pubblica dell’evento. Speravo di non dover mai affrontare un problema di tale magnitudine.

**Nemo:** I miei uomini hanno già condotto tutte le ricerche necessarie negli anni passati e sarò ben lieta di passarvi i documenti dopo questa riunione. Posso assicurarvi comunque che la situazione non degenererà né il SISMA annuncerà al pubblico o alle altre organizzazioni che siamo stati noi ad attaccarli: vorrà evitare in ogni modo un conflitto aperto, almeno per i prossimi anni.

**Giusti:** Non è possibile trovarsi in una situazione simile. Tutti in questa stanza abbiamo accesso alle ricerche di ogni altra sezione, ma la tua si comporta come fosse un’organizzazione a parte. È una condotta intollerabile e domando che il Comando ne sia messo al corrente per una rivalutazione della sua posizione.

**Nemo:** Nessuno conosce quegli uomini come me e vi posso assicurare che non avranno nulla da ridire in merito. Credo che abbiamo discusso fin troppo soffermandoci sulla mia persona. Devo dedurre che il dibattito sull’operazione sia concluso?

**Vinci:** No, mi rifiuto categoricamente di chiudere questo punto senza prima aver affrontato la questione morale. La Fondazione dovrebbe essere un faro per l’anomalo, dovremmo guidare il mondo verso l’innovazione, non interessarci di questioni militari o politiche. Mi sembra che molti siano dello stesso parere e…

**Amalfi:** [Interrompendo] Io… non credo sia nelle nostre competenze giudicare questa situazione. Nemo e Petrangeli sembrano avere una visione abbastanza chiara della situazione.

**Vinci:** Ma per favore, questa storia sta degenerando verso il ridicolo! Primo, almeno tu, di’ qualcosa!

[Seguono alcuni secondi di silenzio]

**Valenti:** Se ciò che dice Nemo è vero e davvero il SISMA non deciderà di attaccarci, allora ha agito correttamente.

**Giusti:** [Battendo il pugno sul tavolo] Stai scherzando?!

**Valenti:** Rosanna, hai ragione: la Fondazione dev’essere un faro di progresso e credo che tutti qui condividiamo la tua affermazione, ma dobbiamo essere realisti. Per raggiungere il nostro scopo, abbiamo bisogno di una posizione privilegiata: come potremmo assicurarci che le nostre invenzioni siano utilizzate per il bene se dovessimo darle tutte in pasto al SISMA? Come faremmo a monitorare il panorama anomalo da una posizione di subordinazione?

**Vinci:** Non è possibile…

**Costa:** E dovremmo perfino sporcarci le mani con un massacro del tutto evitabile? Sul serio credete non ci fossero altre opzioni?

**Valenti:** È semplicemente così che stanno le cose: immagina se questo genere di azioni diventasse la norma. Immagina se la nostra indulgenza avesse portato davvero alla guerra. Se sedici morti possono evitarne un milione, possiamo solo accettarlo. Purtroppo certe situazioni richiedono fermezza.

**Giusti:** Dopo ciò per cui hai combattuto…

**Valenti:** [Interrompendo] Dopo ciò per cui ho combattuto, non lascerò crollare quello che abbiamo costruito. Ciò detto, sarebbe preferibile se in futuro i piani e le ricerche della SIR fossero condivisi almeno con me e con il Sesto Sovrintendente, per maggiore coordinazione.

**Nemo:** Sono contenta che le mie ragioni vengano comprese, almeno da qualcuno. Cercherò di aumentare la comunicazione della mia Sezione, per quanto possibile.

[[=]]
[FINE ESTRATTO]
[[/=]]

[[/div]]

[[/==]]

[[/collapsible]]

[[size 110%]]
__&lt;&lt; **[[[http://fondazionescp.wikidot.com/scp-150-it/offset/1 | Torna a SCP-150-IT]]]**__
[[/size]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:32.161256.</em>
  
</div>
</body>