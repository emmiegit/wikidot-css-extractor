<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-PL-168</title>
</head>
<body>
<div id="container">
  
  <div class="page">
    <h1 class="title">SCP-PL-168</h1>
    <p>
      Link to article: <a href="https://scp-wiki.wikidot.com/scp-pl-168" target="_blank">SCP-PL-168</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>float: right; border: solid 1px #666; text-align: center; font-size: 8pt; font-weight: bold; background:#EEE; margin: 10px auto 5px 8px; box-shadow: 0 1px 6px rgba(0,0,0,.25);</code></pre>
        </li>
      
        <li>
          <pre><code>float: right; border: solid 1px #666; text-align: center; font-size: 8pt; font-weight: bold; background:#EEE; margin: 10px auto 5px 8px; box-shadow: 0 1px 6px rgba(0,0,0,.25);</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/theme:black-highlighter-theme" target="_blank"><code>:scp-wiki:theme:black-highlighter-theme</code></a>
  

  
    
  <span class="page-info">
    [<a href="/wikidot-css-extractor/pages/theme:black-highlighter-theme.html" target="_blank">info</a>]
  </span>

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include :scp-wiki:theme:black-highlighter-theme]]

[[&gt;]]
[[module Rate]]
[[/&gt;]]

**Identyfikator podmiotu:** SCP-PL-168

**Klasa podmiotu:** Euclid

**Specjalne Czynności Przechowawcze:** Obszar o promieniu pięciuset metrów wokół SCP-PL-168 musi zostać ogrodzony płotem. Naziemną część obiektu należy szczelnie zakryć usztywnianą plandeką z syntetycznego materiału. W razie odkrycia nieszczelności w plandece trzeba prowizorycznie załatać dziurę, a następnie rozpocząć wymianę plandeki. Wymianę plandeki należy przeprowadzać o godzinie dwunastej. W innych przypadkach niż wymiana uszkodzonego poszycia usuwania plandeki jest dozwolone tylko podczas przeprowadzania doświadczeń. 

 Wszystkie wejścia do podziemnej części SCP-PL-168 muszą zostać obudowane śluzami, które można otworzyć jedynie od zewnątrz. Rozwój podziemnej części podmiotu trzeba stale monitorować przy użyciu metody pomiarów elektrooporowych. Co czterdzieści osiem godzin do podziemnej części anomalii musi zostać wysłana czteroosobowa grupa wyposażona w noktowizory oraz broń krótką wystrzeliwującą strzałki ze środkiem usypiającym. Grupa ta ma za zadanie oczyścić obszar obiektu z wszystkich przedstawicieli fauny, sklasyfikowane wcześniej zwierzęta należy wypuścić w ich naturalnym środowisku. Jednak jeśli zostanie znaleziony przedstawiciel gatunku, którego nie udało się sklasyfikować należy go zabezpieczyć i przewieźć do Strefy PL-3 na dalsze badania. 

 Wszystkie osobniki SCP-PL-168-2 muszą zostać przechwycone przy użyciu sieci entomologicznej. W sytuacji, kiedy zabezpieczenie obiektów jest niemożliwe, zezwala się na ich terminację. Instancje, które udało się pozyskać, należy przetransportować do przechowalni. Przechowalnią SCP-PL-168-2 musi być motylarnia o objętości dwustu metrów sześciennych, która została zbudowana na terenie Strefy PL-3. W przechowalni należy rozpocząć hodowlę hydroponiczną szybko rosnących roślin wykazujących wysoką odporność na jony miedzi. Produkty przemiany materii podmiotów należy zbierać regularnie co trzy dni. Zebrane produkty przemiany materii należy oczyścić z jonów miedzi i sprzedać za pośrednictwem jednej z firm przykrywkowych Fundacji. Każdy członek personelu Fundacji przed wejściem do przechowalni obiektu musi przejść kontrolę całego ciała pod kątem urazów.

[[div style=&#34;float: right; border: solid 1px #666; text-align: center; font-size: 8pt; font-weight: bold; background:#EEE; margin: 10px auto 5px 8px; box-shadow: 0 1px 6px rgba(0,0,0,.25);&#34;]]
[[image Drzewo width=&#34;300&#34;]]
[[span]] Zdjęcie SCP-PL-168 zrobione przez agentkę 
Martę Wysocką przed zabezpieczeniem terenu,
na którym znajduje się obiekt. [[/span]]
[[/div]]


**Opis:**  SCP-PL-168 to drzewo liściaste nieznanego gatunku o wysokości pięciu i pół metra. Podmiot wykazuje całkowitą odporność na zatrucie jonami miedzi, dodatkowo posiada możliwość przetrwania w warunkach pustynnych z temperaturą dochodzącą do sześćdziesięciu pięciu stopni Celsjusza. We wnętrzu pnia znajduje się pusta przestrzeń o objętości dziesięciu decymetrów sześciennych, do której wnętrza prowadzą cztery otwory przypominające pęknięcia o długości pięciu centymetrów. Przestrzeń ta w przeciwieństwie do dziupli jest tworem pierwotnym oraz celowym. Wnętrze tej komory jest jedynym miejscem, gdzie wyrastają owocniki rośliny. Podmiot ten rozprzestrzenia się przez endochorię[[footnote]]Roznoszenie nasion i zarodników przez wchłonięcie ich do ciała zwierząt, najczęściej przez zjedzenie.[[/footnote]] z instancjami SCP-PL-168-2, które zamieszkują wyżej wymienioną przestrzeń. Warto zaznaczyć, iż mimo wysokiej odporności na niekorzystne warunki sadzonki SCP-PL-168 są wypierane przez inną roślinność. Instancja nie wyrośnie na terenie, gdzie będzie się znajdować jakakolwiek inna roślinność (tyczy się również innych obiektów tego rodzaju). Jeśli sadzonka nie będzie na wystarczającej odległości od w pełni dojrzałego podmiotu, połączy się ona z jego systemem korzeniowym; starszy osobnik zacznie wchłaniać wszelkie substancje odżywcze sadzonki i spowoduje jej obumieranie.

Podmioty posiadają znacznie bardziej rozwinięty system korzeniowy od innych roślin. Główna wiązka korzeni znajdująca się bezpośrednio pod pniem potrafi rozrosnąć się na głębokość stu pięćdziesięciu metrów poniżej poziomu gruntu w poszukiwaniu wody. Wiązki boczne tworzą podziemne korytarze o wysokości i szerokości stu osiemdziesięciu centymetrów, korytarze te są regularne i odpowiadają rozłożeniu kątów w ośmiokącie foremnym. Tunele te powstają w następujący sposób: korzenie obiektu przekształcają piasek w piaskowiec, jednocześnie rozrastają się tworząc między sobą pustą przestrzeń (wnętrze tunelu), same zaś pogrubiają się i usztywniają, co pozwala pełnić im funkcję belek nośnych, które chronią korytarze przed zawaleniem. Korzenie instancji wytwarzają spoiwo krzemionkowe piaskowca kwarcowego, w skład spoiwa wchodzą fitolity wytwarzane przez obiekt. Tunele wytworzone przez anomalię dzielą się na poziomy w liczbie od pięciu do dziesięciu i posiadają stałe połączenia między różnymi poziomami. Korzenie na danych poziomach osiągają różną długość, najkrótsze są te znajdujące się na poziomie pierwszym od góry, osiągają do piętnastu metrów długości i kończą się łagodnymi wyjściami na powierzchnię. Najdłuższe korzenie znajdują się na poziomach czwartym i piątym od góry, które dochodzą długością do czterystu metrów, na zakończeniach posiadają specjalne włośniki pozwalające na łączenie systemów korzeniowych między różnymi instancjami SCP-PL-168.

 Obiekt pomimo bycia drzewem liściastym posiada cechy metabolizmu pozwalające na przeprowadzenie fotosyntezy CAM[[footnote]] Proces zachodzący w roślinach żyjących na terenach z ograniczonym dostępem wody. Opiera się na magazynowaniu i wiązaniu dwutlenku węgla w nocy lub przez całą dobę, by ograniczyć parowanie wody przez aparaty szparkowe. Związany dwutlenek węgla zostaje uwolniony, gdy będzie możliwe przeprowadzenie fotosyntezy. [[/footnote]]. Osiemdziesiąt pięć procent aparatów szparkowych znajduje się w korzeniach obiektu, gdzie przez niższą temperaturę możliwe jest pozostawienie ich otwartymi przez całą dobę. Ponadto tlen wytworzony w liściach zostaje przetransportowany do systemu korzeniowego, co zapewnia tunelom wytworzonym przez obiekt efekt cyrkulacji powietrza.

Główna wiązka korzeni SCP-PL-168 jest ułożona w taki sposób, by bez trudu móc przepuścić przez siebie przedmioty o szerokości jednego metra. Jednak ze względu na dużą elastyczność możliwe jest ich rozciągnięcie do stopnia, który pozwoli na przepuszczanie przedmiotów o szerokości dwóch metrów. Kiedy jakikolwiek przedmiot przejdzie przez główną wiązkę korzeni obiektu znajdzie się on w alternatywnej rzeczywistości desygnowanej jako SCP-PL-168-1. Rzeczywistość ta zawiera więcej instancji SCP-PL-168, gdzie każda instancja prowadzi do innej rzeczywistości. Przejścia pochodne mogą prowadzić do światów o jednakowym lub mniejszym rozwoju populacji gatunku SCP-PL-168. Na razie nie znaleziono dwóch różnych przejść prowadzących do jednej rzeczywistości, ale ze względu na dużą ilość powiązań jest to możliwe. 

 W SCP-PL-168-1 nastąpiło wyparcie rodzimego ekosystemu przez SCP-PL-168 oraz SCP-PL-168-2 i zastąpienie go własnym. Doprowadziło to do przekształcenia większości planety w pustynię piaszczystą, a spadek poziomu roślin spowodował wzrost poziomu dwutlenku węgla, który zwiększył średnią temperaturę na powierzchni planety do sześćdziesięciu stopni Celsjusza. Przedstawiciele flory zostali zredukowani jedynie do instancji SCP-PL-168 oraz roślin pasożytniczych, które egzystują w ich systemach korzeniowych, jest to spowodowane wysokim stężeniem jonów miedzi w glebie [[footnote]]Jony miedzi powodują zaburzenia w procesie fotosyntezy, a przy odpowiednio dużej dawce potrafią go całkowicie zablokować.[[/footnote]]. Więksi przedstawiciele fauny wymarli (największe znalezione do tej pory zwierzę mierzyło pięćdziesiąt centymetrów), a stworzenia, które przetrwały, żyją w labiryntach tuneli stworzonych przez obiekt. Na niższych poziomach korytarzy odkryto trzydzieści siedem nowych gatunków grzybów, z czego sześć jest zdatnych do spożycia przez ludzi. Do tej pory nie znaleziono niczego, co mogłoby potwierdzać istnienie inteligentnych form życia w SCP-PL-168-1. 

[[div style=&#34;float: right; border: solid 1px #666; text-align: center; font-size: 8pt; font-weight: bold; background:#EEE; margin: 10px auto 5px 8px; box-shadow: 0 1px 6px rgba(0,0,0,.25);&#34;]]
[[image Motyl width=&#34;300&#34;]]
[[span]] Zdjęcie SCP-PL-168-2 w trakcie pożywania się. 
Zostało ono zrobione w przechowalni obiektu w
Strefie PL-3.[[/span]]
[[/div]]

SCP-PL-168-2 to gatunek motyli nocnych, zamieszkujący wnętrze SCP-PL-168, który przez wygląd skrzydeł można pomylić z //Argynnis paphia// (Dostojka malinowiec). Podmioty należące do tego gatunku posiadają układ pokarmowy, będący analogicznie[[footnote]]Pełni tę samą funkcję mimo różnic w budowie.[[/footnote]] jednakowy z tym występującym u termitów. Głównym pożywieniem tych owadów są wszystkie gatunki roślin. Obiekty zawsze zaczyna konsumpcję od stożka wzrostu, następnie zjadają gamety, dopiero potem zaczynają zjadać inne części organizmów (jedynym wyjątkiem jest SCP-PL-168, u którego jedynie owoce zostają zjedzone). Mimo że głównym pokarmem instancji są rośliny, to ze względu na wysokie zapotrzebowanie na miedź obiekt będzie przedkładał spożywanie krwi zwierzęcej nad pokarm roślinny. Warto zaznaczyć, że owady te nie atakują istot żywych, jednak w razie wyczucia krwi będą próbowały spożyć ją niezależnie od okoliczności. W trakcie nieznanego procesu fizykochemicznego zachodzącego w układzie pokarmowym podmiotu, następuje wytworzenie wydalin, które w całości składają się z ziaren piasku kwarcowego z powierzchnią pokrytą jonami miedzi (wyjątkiem są nasiona SCP-PL-168, które nie podlegają strawieniu i są wydalane bez naruszenia). Przez okres dwudziestu czterech godzin pojedyncza instancja jest w stanie wyprodukować piętnaście gramów takich odchodów.

Długość życia obiektu w dorosłej formie wynosi maksymalnie dziesięć tygodni. Przez całe swoje życie samica tego owada jest w stanie złożyć do 250 jaj. Jaja te zawsze umieszczane są we wnętrzu SCP-PL-168, gdzie mogą bezpiecznie się wykluć. Po wykluciu się larwy podmiotu opierają swoją dietę na owocach produkowanych przez SCP-PL-168 oraz zmarłych instancjach SCP-PL-168-2. Po przekształceniu w formę dorosłą, obiekt opuszcza SCP-PL-168 i pożywia się innymi napotkanymi roślinami. Wyjątkiem jest okres występujący co dziesięć dni, gdy owoce SCP-PL-168 wydzielają nieznany związek chemiczny, zmuszający SCP-PL-168-2 do spożycia go i przeniesienia nasion.

**Pozyskanie obiektu:** Nastąpiło dnia 25.04.2018 r. przez agentkę polową Martę Wysocką w Lesie Mierucińskim. Agentka przeprowadzała śledztwo niewytłumaczalnych zmian w lokalnym krajobrazie, które były nagłaśniane przez mieszkańców okolicznych terenów. W trakcie rozpoznania terenowego agentka natrafiła na polanę pokrytą piaskiem, na której środku znajdowało się drzewo. Po zrobieniu zdjęcia terenu agentka przystąpiła do badania lokacji. Po odkryciu wejść do tuneli obiektu agentka wezwała wsparcie i zaczęła usuwać cywili z obszaru. Na miejsce wezwania udało się MFO Tau-6 (&#34;Herbicydowcy&#34;), które po dotarciu na miejsce rozpoczęło identyfikację i zabezpieczanie anomalii.


[[collapsible show=&#34;[Log ekspedycji PL-168-01]&#34; hide=&#34;[Dostęp przyznano]&#34;]]

&gt; **Data rozpoczęcia ekspedycji:** 02.05.2018 r.; 10:00
&gt; 
&gt; **Data zakończenia ekspedycji:** 02.05.2018 r.; 10:45
&gt; -----------------------------------------------------------------------------------------------
&gt; **Personel przeprowadzający ekspedycję:** Grupa eksploracyjna W-13 -- Jakub Złociński (dowódca grupy), Elżbieta Kruk (zastępca dowódcy), Wiktor Król (wsparcie ogniowe), Marian Poleski (nawigacja i radiotelefonia), Amanda Kłos (zaplecze naukowe). 
&gt; ------------------------------------------------------------------------------------------------
&gt; **Wyposażenie specjalne:** Kombinezony ochronne TC ze wzmocnioną izolacją termiczną i systemem chłodzenia, automaty oddechowe z butlą z godzinnym zapasem mieszanki oddechowej, ochraniacze na oczy ze szkła fotochromatycznego, mierniki stężenia dwutlenku węgla.
&gt; ------------------------------------------------------------------------------------------------
&gt; **Przebieg ekspedycji:**
&gt; 
&gt; //Wszyscy członkowie grupy stoją przed wejściem do SCP-PL-168-1. Sprawdzają broń, szczelność kombinezonów, działanie mierników oraz stan komunikatorów.//
&gt; 
&gt; **Złociński --** Słuchajcie wszyscy, dzisiejsze zadanie jest proste. Mamy tam pójść i się tylko rozejrzeć, zebrać podstawowe dane, których nie udało się zebrać robotowi wysłanemu wcześniej. Te nowe kombinezony powinny nam zapewnić wystarczającą ochronę przed wysoką temperaturą, jednak ze względu na warunki i tak może być dość niekomfortowo. Zapas powietrza w butlach starczy nam na godzinę z lekkim zapasem. Sygnał komunikatorów nie przechodzi przez te korzenie, więc będziemy zdani na siebie, dlatego wszystkie problemy należy zgłaszać natychmiast. Czy ktoś ma jeszcze jakieś pytania?
&gt; 
&gt; //Cisza.//
&gt; 
&gt; **Złociński --** Dobrze, wchodzimy dwójkami. Na początku idę ja z Panią Kłos, następnie idzie Król i Poleski, na końcu wchodzi Kruk.
&gt; 
&gt; //Złociński i Kłos przechodzą przez wiązkę korzeni, następnie wychodzą z drugiej strony. Przed nimi znajduje się piętnastometrowy tunel z piaskowca pokryty korzeniami, na końcu tunelu znajduje się wyjście, z którego dochodzi mocne światło. Kłos ciągle spogląda na mierniki, porównując odczyty temperatury i stężenia dwutlenku węgla w atmosferze.//
&gt; 
&gt; **Kłos --** Odczyty zgodne z zebranymi wcześniej danymi. Kombinezony spełniają swoją funkcję zgodnie z założeniami.
&gt; 
&gt; **Złociński --** Zrozumiano.
&gt; 
&gt; //Przez wiązkę korzeni przechodzi Król i Poleski. Dwa kroki za nimi wchodzi Kruk.//
&gt; 
&gt; **Złociński --** Czy ktoś odczuwa jakieś dolegliwości w związku z przejściem?
&gt; 
&gt; **Król --** Jeśli chodzi o przejście, to nie. Ale czy te wdzianka działają? Mam wrażenie, że się gotuję. 
&gt; 
&gt; //Kłos podchodzi do Króla i przeprowadza pobieżne oględziny jego kombinezonu.//
&gt; 
&gt; **Kłos --** Twój kombinezon nie jest wadliwy albo defekt jest niewidoczny. Po prostu nie byłeś gotów na różnicę temperatur. We wnętrzu tego tunelu jest pięćdziesiąt stopni Celsjusza, dlatego uważam, a na swoim przykładzie mogę powiedzieć, że odczuwalna temperatura wynosił około trzydzieści pięć stopni Celsjusza.
&gt; 
&gt; **Król --** //(Opiera się o jedną ze ścian.)// Czyli ten piekarnik będzie standardem? Świetnie. 
&gt; 
&gt; **Kłos --** Mylisz się. Tu jest pięćdziesiąt stopni, a jesteśmy pod ziemią, gdzie jest chłodniej. 
&gt; 
&gt; **Król --** Naprawdę? Ma być jeszcze goręcej? 
&gt; 
&gt; **Kłos --** Nie czytałeś sprawozdania odnośnie warunków misji? Przecież ten dokument zawiera wszystkie potrzebne informacje. 
&gt; 
&gt; **Złociński --** Skończcie te przekomarzanki. Poleski, nadajnik gotowy? 
&gt; 
&gt; **Poleski --** Już prawie, muszę tylko go przymocować. 
&gt; 
&gt; //Poleski przytwierdza lokalizator do jednego z korzeni.//
&gt; 
&gt; **Poleski --** Działa bez zarzutów, brak jakichkolwiek zakłóceń. 
&gt; 
&gt; **Złociński --** Zrozumiano. W takim razie teraz wychodzimy na powierzchnię. Ja i Król idziemy z przodu, za nami idzie Kłos oraz Poleski, formację zamyka Kruk.
&gt; 
&gt; //Grupa eksploracyjna w szyku przechodzi przez tunel i powoli wychodzi na powierzchnię. Na powierzchni znajduje się pustynia ciągnąca się po horyzont, jedyne, co się wyróżnia w krajobrazie to pojedyncze drzewa oddalone od siebie o duże odległości.//
&gt; 
&gt; **Kłos --** Poziom dwutlenku węgla nieznacznie wzrósł. Temperatura wynosi siedemdziesiąt trzy stopnie Celsjusza. 
&gt; 
&gt; **Kruk --** //(Zaczyna lekko dyszeć.)// Dowódco, nie chcę narzekać, ale odczuwam coś więcej niż dyskomfort związany z temperaturą. 
&gt; 
&gt; **Poleski --** Mam podobny problem.
&gt; 
&gt; **Złociński --** Kłos, wiesz, co się dzieje? Bo to raczej nie jest pojedyncza usterka.
&gt; 
&gt; **Kłos --** //(Chwilę się zastanawia.)// Temperatura przekracza przewidywaną, ale zwykła kalibracja systemu chłodzenia pozwoli dostosować działanie kombinezonów do tych warunków. 
&gt; 
&gt; **Złociński --** Ile zajmie kalibracja?
&gt; 
&gt; **Kłos --** Nie więcej niż dziesięć minut. 
&gt; 
&gt; **Złociński --** W takiej sytuacji schowajmy się w cieniu. Poleski, w czasie gdy Kłos będzie robiła rekalibrację, ty masz sprawdzić sygnały radiowe. Reszta będzie zabezpieczać naszą pozycję. 
&gt; 
&gt; //Grupa wchodzi pod cień drzewa. Kłos zaczyna rekalibrować system chłodzenia w kombinezonie Kruk, Poleski zaczyna przeskakiwać między pasmami częstotliwości w poszukiwaniu sygnału. Złociński oraz Król trzymają broń w pogotowiu i pilnują miejsca postoju.//
&gt; 
&gt; (Dziesięć minut później).
&gt; 
&gt; **Złociński --** Czy to już wszystko?
&gt; 
&gt; **Kłos --** Potwierdzam.
&gt; 
&gt; **Kruk --** //(Wzdycha z ulgą.)// Jest o wiele lepiej, może to nie ideał, ale da się normalnie funkcjonować.
&gt; 
&gt; **Złociński --** Jeśli rozwiązaliśmy już ten problem, to możemy wrócić do naszego zadania. Poleski, jest jakiś sygnał?
&gt; 
&gt; **Poleski --**  Nie ma żadnego sygnału. 
&gt; 
&gt; **Kruk --** Dowódco, jaki jest nasz następny cel?
&gt; 
&gt; **Złociński --**Myślę, że dobrym pomysłem jest przejść pod jedno z tych drzew w około. Ustawić się w kolumnę dwójkową i ruszamy.
&gt; 
&gt; //Grupa ustawia się w zorganizowaną formację i zaczyna iść przez pustynię.//
&gt; 
&gt; **Król --** Wiecie co? To miejsce jest dziwnie kojące. Cicho, spokojnie i w miarę spoko krajobraz. 
&gt; 
&gt; **Kruk --** Czas na osobiste przemyślenia i pogaduszki będziesz mieć po zakończeniu zdania. 
&gt; 
&gt; **Złociński --** Wyjęłaś mi to z ust. 
&gt; 
&gt; **Król --** //(Odchyla głowę i wzdycha.)// Jezu, to zwykłe spostrzeżenia. Jak tak patrzę na to miejsce, to czuję spokój i tyle.
&gt; 
&gt; **Poleski --** Spokój tego miejsca jest faktycznie kojący, ale brak jakiejkolwiek aktywności radiowej to już przesada. Ten brak czegokolwiek mnie niepokoi.
&gt; 
&gt; **Kruk --** Nie rozpraszajcie się, wciąż jesteśmy na obcym terenie i nie wiemy, co może nas spotkać.
&gt; 
&gt; //Grupa przechodzi odległość około ośmiuset metrów (zgodnie z zebranymi danymi) i znajduje się pod innym drzewem, które wygląda identycznie jak SCP-PL-168.//
&gt; 
&gt; **Kłos --** To drzewo prawdopodobnie należy do tego samego gatunku, co SCP-PL-168. Muszę zebrać próbki do badań.
&gt; 
&gt; **Złociński --** Ile ci to zajmie?
&gt; 
&gt; **Kłos --** Dwie minuty.
&gt; 
&gt; **Złociński --** Uwaga wszyscy, robimy dwuminutowy postój. Na razie nie wygląda na to, by w okolicy było jakieś zagrożenie, więc możecie odpocząć, ale trzymajcie oczy otwarte i broń w pogotowiu. 
&gt; 
&gt; //Kłos zbiera próbki liści oraz kory, reszta grupy siada w cieniu i odpoczywa.//
&gt; 
&gt; **Kłos --** Gotowe, mam potrzebne próbki. Dodatkowo widzę dokładnie takie same otwory jak w SCP-PL-168. Zastanawia mnie tylko to czy jeśli to drzewo takiego samego gatunku, to czy jego korzenie też prowadzą do innego miejsca. 
&gt; 
&gt; **Złociński --** Powinniśmy mieć zapas powietrza jeszcze na trzydzieści minut, a zebranie takich informacji może okazać się kluczowe. Koniec tego postoju, zejdziemy do tuneli i sprawdzimy to.
&gt; 
&gt; //Wszyscy członkowie grupy ekspedycyjnej idą do wejścia do tunelu, który ma jednakowe wymiary i wygląd, co te SCP-PL-168. Następnie schodzą do podziemia i kierują się w stronę głównej wiązki korzeniowej.//
&gt; 
&gt; **Złociński --** Ja i Król wchodzimy pierwsi, jeśli będzie bezpiecznie, wyślę Króla z powrotem, wtedy Kłos przejdzie i zbierze dane. 
&gt; 
&gt; //Złociński i Król przechodzą przez wiązkę korzeni. Po drugiej stronie widzą jednakowy tunel, brak jakichkolwiek różnic.//
&gt; 
&gt; **Król --** Chyba jest bezpiecznie.
&gt; 
&gt; **Złociński --** Zgadzam się, nie widzę żadnych zagrożeń. Idź po Kłos.
&gt; 
&gt; **Król --** Już się robi. 
&gt; 
&gt; //Król przechodzi ponownie przez wiązkę korzeni i po chwili wraca z Kłos, która natychmiast zaczęła sprawdzać otoczenie miernikiem.//
&gt; 
&gt; **Kłos --** Temperatura wynosi trzydzieści pięć stopni Celsjusza, poziom dwutlenku węgla w atmosferze nie przekracza normy, powietrze jest zdatne do oddychania. 
&gt; 
&gt; **Król --** //(Kręci głową rozglądając się.)// Czyli wróciliśmy, ale przecież nie ma klapy. 
&gt; 
&gt; **Złociński --** Właśnie, gdzie jest klapa? No i u nas nie było tak ciepło. 
&gt; 
&gt; **Kłos --** Widocznie ta roślina prowadzi do jeszcze innego świata. To naprawdę interesujące. 
&gt; 
&gt;  **Złociński --** Niestety nie mamy teraz czasu tego zbadać, mamy coraz mniej powietrza, a zebrane przez nas informacje muszą jak najszybciej trafić dalej. Wracamy.
&gt; 
&gt; //Złociński, Kłos i Król przechodzą ponownie przez wiązkę korzeni i wracają do reszty grupy.//
&gt; 
&gt; **Złociński --** Jako że zebraliśmy już wystarczająco dużo informacji, będziemy już wracać.
&gt; 
&gt; **Poleski --** Mam pewną sugestię. 
&gt; 
&gt; **Złociński --** Słucham.
&gt; 
&gt; **Poleski --** Otóż w wolnej chwili obliczyłem drogę jaką przeszliśmy oraz kierunek z jakiego przyszliśmy. Zgodnie z tymi danymi możliwe jest, by wykorzystać tunele tworzone przez te rośliny i wrócić w bardziej komfortowy sposób, o ile założymy, że końcówki ich korytarzy się łączą. 
&gt; 
&gt; **Złociński --** Jesteś tego pewien? 
&gt; 
&gt; **Poleski --** Nie do końca, ale trwalsze podłoże oraz mniejsza temperatura na pewno dobrze wpłyną na prędkość i komfort marszu. Z naszym zapasem powietrza nawet jeśli to ślepy zaułek będziemy mieć czas na powrót. 
&gt; 
&gt; **Kłos --** To ciekawa hipoteza, sprawdzenie jej nie zaszkodzi, a może znacznie ułatwić przyszłe eksploracji. 
&gt; 
&gt; **Złociński --** //(Po chwili zastanowienia.)//  W takim razie możemy spróbować alternatywnej drogi. 
&gt; 
&gt; **Kłos --** W tym celu musimy zejść na niższy poziom tuneli.
&gt; 
&gt; **Złociński --** Nie ma co tracić czasu. Poleski namierz nadajnik i pokieruj nas w jego kierunku.
&gt; 
&gt; //Grupa schodzi na niższy poziom tuneli i włącza latarki. Poleski sprawdza kierunek przy pomocy urządzenia namierzającego i prowadzi wszystkich. Po przejściu czterystu metrów docierają do krótkiego fragmentu tunelu posiadającego na ścianach o wiele więcej drobnych korzeni, dalej tunel powraca do normy.//
&gt; 
&gt; **Poleski --** Ha, miałem rację. 
&gt; 
&gt; **Kruk --** Tylko się tak nie pusz, wciąż musimy dojść do wyjścia. 
&gt; 
&gt; **Poleski --** Nie musisz być taka sceptyczna, po prostu się cieszę, że nie będziemy musieli iść w tym upale na górze. 
&gt; 
&gt; **Złociński --** O postawy życiowe będziecie mogli posprzeczać się później, teraz musimy iść.
&gt; 
&gt; **Kłos --** Czy mogę poprosić o minutowy postój? To jest fascynujące, muszę to zbadać.
&gt; 
&gt; **Złociński --** Masz dosłownie minutę, później ruszamy dalej. 
&gt; 
&gt; //Kłos zaczyna badać pas drobnych korzeni, pobiera próbki oraz wszystko skrupulatnie nagrywa.//
&gt; 
&gt; **Kłos --** Bez specjalistycznego sprzętu nie mogę wykonać dokładniejszych badań, ale to i tak powinno starczyć.
&gt; 
&gt; **Złociński --** Więcej informacji zawsze jest dobrą wiadomością, a teraz ruszamy dalej. 
&gt; 
&gt; //Grupa przemieszcza się tunelem do samej wiązki korzeni głównych rośliny i przechodzi. Poleski zaczyna odbierać przekazy radiowe na częstotliwości aparatów komunikacyjnych Fundacji.//
&gt; ----------------------------------------------------------------------------------------------------
&gt;  **Podsumowanie:** Ekspedycja została uznana za zakończoną sukcesem. Potwierdzenie istnienia większej liczby przedstawicieli gatunku SCP-PL-168 oraz fakt tego, iż każdy taki przedstawiciel łączy się z inną rzeczywistością. Na podstawie tych informacji planuje się kolejne ekspedycje, mające na celu dogłębniejsze zbadanie samego SCP-PL-168-1 oraz światów, z którymi się łączy. 

[[/collapsible]]



[[collapsible show=&#34;[Log ekspedycji PL-168-02]&#34; hide=&#34;[Dostęp przyznano]&#34;]]

&gt; **Data rozpoczęcia ekspedycji:** 07.05.2018 r.; 19:30
&gt; 
&gt; **Data zakończenia ekspedycji:** 07.05.2018 r.; 21:10
&gt; ------------------------------------------------------------------------------------------------------
&gt; **Personel przeprowadzający ekspedycję:** Grupa eksploracyjna W-13 -- Jakub Złociśnki (dowódca grupy), Elżbieta Kruk (zastępca dowódcy), Wiktor Król (wsparcie ogniowe), Marian Poleski (nawigacja i radiotelefonia), Amanda Kłos (zaplecze naukowe). 
&gt; ------------------------------------------------------------------------------------------------------
&gt; **Wyposażenie specjalne:** Kombinezony ochronny TC z wzmocnioną izolacją termiczną i systemem chłodzenia, ochraniacze na oczy ze szkła fotochromatycznego, automaty oddechowe z butlą z czterogodzinnym zapasem mieszanki oddechowej, gogle noktowizyjne, mierniki stężenia dwutlenku węgla, ładunki burzące trzeciej kategorii. 
&gt; ------------------------------------------------------------------------------------------------------
&gt; **Przebieg ekspedycji:**
&gt; 
&gt; //Grupa ekspedycyjna wykonuje rutynowe sprawdzenie sprzętu. Po upewnieniu się, że całe wyposażenie funkcjonuje poprawnie wszyscy przechodzą do SCP-PL-168-1 w jednakowej formacji, jak podczas poprzedniej ekspedycji. Po przedostaniu się do SCP-PL-168-1 Poleski montuje nadajnik GPS w korzeniach rośliny.//
&gt; 
&gt; **Złociński --** Skończone?
&gt; 
&gt; **Poleski --** Tak. 
&gt; 
&gt; **Złociński --** Dobrze, w takim razie ruszamy. Mamy kontynuować eksploracje tam, gdzie ostatnio zakończyliśmy. Ponownie przejdziemy drogą podziemną. Ustawiamy się w kolumnę i ruszamy! 
&gt; 
&gt; //Wszyscy członkowie grupy ustawili się w szyku i ruszyli przez tunel oświetlając drogi latarkami.//
&gt; 
&gt; **Król --** Dowódco, dlaczego wyposażyli nas w te ładunki? Noktowizory rozumiem, ale mam wrażenie, że te materiały wybuchowe będą nieprzydatne. 
&gt; 
&gt; **Kruk --** Narzekasz na nowe zabawki? Myślałam, że lubisz takie rzeczy.
&gt; 
&gt; **Król --** Bo lubię, ale zastanawiam się. Co niby mamy wysadzać? 
&gt; 
&gt; **Złociński --** W związku z możliwością istnienia wielu rzeczywistości powiązanych z SCP-PL-168-1 oraz tym, że nie wiem, czy są w nich jakieś zagrożenia dostaliśmy środki pozwalające na blokowanie tuneli. 
&gt; 
&gt; **Król --** Ma to sens, ale myślę, że przesadzili, na takie ściany wystarczyłby ładunki drugiej kategorii. 
&gt; 
&gt; **Kruk --** Jak mamy blokować przejścia to powinniśmy mieć pewność, że robimy to skutecznie.
&gt; 
&gt; **Król --** Tak, ale w przypadku, gdy znajdujemy się na ograniczonej przestrzeni musimy myśleć o fali uderzeniowej.
&gt; 
&gt; **Kruk --** Po to mamy ciebie, masz się upewnić, że ładunki są detonowane we właściwy sposób.
&gt; 
&gt; **Król --** Mam tego świadomość, ale po prostu uważam, że sytuacja, w której będziemy zmuszeni użyć tych ładunków spowoduje, że w trakcie oddalania się na bezpieczną odległość coś, co prowokuje użycie ładunków może je uszkodzić, to tyle. 
&gt; 
&gt; **Złociński --** Rozumiem twój punkt widzenia, ale dostaliśmy takie wyposażenie i z nim musimy pracować.
&gt; 
&gt; **Król --** Wiem, ale i tak użycie tego będzie upierdliwe.
&gt; 
&gt; //Grupa przemieszcza się na wyższy poziom podziemnej struktury rośliny, następnie podchodzi do głównej wiązki korzeniowej i zatrzymuje się.//
&gt; 
&gt; **Złociński --** Zanim pójdziemy dalej, kilka spraw. Po pierwsze, wyłączyć latarki, przechodzimy na noktowizory. Po drugie, mimo że po drugiej stronie powinno być powietrze zdatne do oddychania zostajemy w aparatach oddechowych. I ostatnia kwestia, musimy zachować najwyższy poziom dyskrecji. Wchodzimy tak, jak ostatnim razem, najpierw ja z Królem, jeśli jest bezpiecznie wysyłam Króla z powrotem i wchodzi reszta. 
&gt; 
&gt; //Złociński oraz Król przechodzą przez wiązkę korzeni, po chwili Król wraca i eskortuje resztę grupy do kolejnej rzeczywistości.//
&gt; 
&gt; **Złociński --** Kłos, jakie odczyty na czujnikach?
&gt; 
&gt; **Kłos --** Temperatura wynosi osiemnaście stopni Celsjusza, poziom dwutlenku węgla nie przekracza progu szkodliwości. 
&gt; 
&gt; **Złociński --** Rozumiem, ja i Poleski podejdziemy do powierzchni i przeprowadzimy rekonesans, reszta ma być gotowa do zapewnienia wsparcia oraz ewentualnego wycofania się. 
&gt; 
&gt; //Złociński wraz z Poleskim powoli przemieszczają się do wyjścia na powierzchnie.//
&gt; 
&gt; **Złociński --** Ja wychylę się i spróbuję zorientować się w otoczeniu, ty wyszukaj sygnały radiowe. 
&gt; 
&gt; //Poleski zaczyna przeszukiwać pasma częstotliwości. Złociński wychyla się powyżej poziomu gruntu i rozpoczyna obserwowanie terenu. Wokół znajduje się teren charakterystyczny dla występowania roślin z gatunku SCP-PL-168, jednak w oddali widać inne ukształtowanie terenu. Po przybliżeniu za pomocą urządzeń optycznych widać las mieszany oddzielany od terenu pustynnego ogrodzeniem o wysokości trzech metrów wykonane z siatki drucianej. Po zarejestrowaniu tych obrazów Złociński wycofuje się.//
&gt; 
&gt; **Poleski --** Dowódco, odpieram mnóstwo sygnałów. Odbierane przekazy wydają się nie odbiegać w żaden sposób od tych przekazywanych w naszym świecie. Z przekazów nie wynika, by obiekty w jakikolwiek sposób wpłynęły na funkcjonowanie społeczeństwa w tej rzeczywistości.
&gt; 
&gt; **Złociński --** Jest to możliwe, dodatkowo odkryłem, że ktoś otoczył teren opanowany przez anomalię, a to może oznaczać, że ten świat ma swój odpowiednik organizacji ukrywającej anomalię. Ale by to potwierdzić będziemy musieli zebrać więcej informacji. 
&gt; 
&gt; **Poleski --** Będziemy sprawdzać to ogrodzenie?
&gt; 
&gt; **Złociński --** Potwierdzam, a teraz wracamy do reszty grupy.
&gt; 
&gt; //Złociński i Poleski wracają do reszty członków grupy eksploracyjnej.//
&gt; 
&gt; **Złociński --** Uwaga, ten świat jest zamieszkały przez istoty rozumne na naszym poziomie rozwoju technologicznego. Zauważyliśmy też, że teren, na którym znajdują się rośliny jest ogrodzony, co może sugerować zabezpieczenie terenu anomalii przez jakąś tutejszą grupę. Musimy to dokładniej zbadać, jednocześnie nie dać się zdekonspirować. W tym celu musimy podejść do ogrodzenia, zbadamy je i spróbujemy przejść na drugą stronę. A teraz do niższych poziomów, przejdziemy o jedno drzewo w bok, by w razie potrzeby wycofania się nie naprowadzić nikogo na nasze przejście.
&gt; 
&gt; //Grupa eksploracyjna schodzi na niższy poziom tuneli, idąc jeden za drugim, dzięki noktowizorom dokładnie widać tunele oraz insekty i inne zwierzęta żyjące w korzeniach drzewa. Docierają do głównej części następnej rośliny, pod którą grupa skręca w korytarz idący na lewo od nich. Przechodzą  przez system korzeniowy dwóch kolejnych okazów rośliny w linii prostej.//
&gt; 
&gt; **Złociński --** Teraz będziemy wychodzić. Jako że nie mamy żadnego narzędzia do przecinania metali, musimy przejść górą. Najpierw pójdę ja oraz Król, sprawdzimy, czy ogrodzenie jest pod napięciem, albo nie ma żadnych dodatkowych zabezpieczeń. Jeśli nie będzie takiego problemu to reszta ma do nas dojść i wtedy przedostaniemy się na drugą stronę. 
&gt; 
&gt; //Grupa przedostaje się na najwyższy poziom struktury. Ostrożnie przemieszczając się ku wyjściu z tuneli Złociński oraz Król wypatrują, czy nie nadciąga jakiś patrol oraz, czy nie ma kamer lub innych czujników elektronicznych.//
&gt; 
&gt; **Król --** Niczego nie widzę, żadnych kamer, żadnego pola minowego, żadnej infrastruktury. Mam wrażenie, że po prostu postawili ogrodzenie dla formalności.
&gt; 
&gt; **Złociński --** Faktycznie tak to wygląda, ale nie możemy tracić czujności. Zawsze mogą patrolować teren z powietrza. 
&gt; 
&gt; **Król --** Wtedy usłyszymy to z odpowiednim zapasem. Poza tym mam jedno pytanie. Czy jeśli powietrze tu jest dobre to moglibyśmy zdjąć te maski, bo trochę hałasują?
&gt; 
&gt; **Złociński --** Możliwe, że nie jest szkodliwe, ale nie mamy całkowitej pewności. Jeśli będzie sytuacja wymagającą całkowitego braku wydawania dźwięków będziemy mogli zaryzykować, ale teraz nie widzę powodu. A teraz ruszamy. 
&gt; 
&gt; //Złociński oraz Król wychodzą z zakończenia tunelu i biegną w kierunku ogrodzenia. Podbiegają do pod ogrodzenie i nachylają się.//
&gt; 
&gt; **Król --** Brak drutu kolczastego lub czegokolwiek innego, to po prostu solidna siatka druciana. Raczej nie powinniśmy mieć problemu z przejściem.
&gt; 
&gt; **Złociński --** Fakt. 
&gt; 
&gt; //Złociński zaczyna pokazywać sygnały ręczne nakazujące pozostałym członkom grupy udać się na jego pozycje. Część grupy znajdująca się wciąż przy wyjściu z tunelu rusza na pozycję zajmowaną przez ich dowódcę.//
&gt; 
&gt; **Złociński --** Jak wszyscy już są, to możemy przejść do następnej fazy planu. Król, podsadzaj wszystkich po kolei. 
&gt; 
&gt; //Król splata ręce w koszyk przygotowując się na podsadzenie pierwszej osoby. Nagle słychać charakterystyczny dźwięk łopat śmigłowca oraz widać słup światła przeczesujący teren wokoło ogrodzenia.//
&gt; 
&gt; **Złociński --** Wycofujemy się!
&gt; 
&gt; //Wszyscy uczestnicy ekspedycji zaczynają biec w skoordynowany sposób w kierunku tunelu. Tuż przed wejściem do podziemia reflektor oświetla członków grupy. Słychać strzały dochodzące ze strony śmigłowca, piasek wokół członków grupy eksploduje. Jeden z pocisków trafia w nogę Kruk, która traci równowagę i upada. Złociński łapie za kombinezon Kruk i wciąga ją pod osłonę. Król wchodzi do tunelu jako ostatni i obraca się. Wychyla się i oddaje dziewięć strzałów ze swojej broni automatycznej, chowa się, zanim strzały z kontrataku dosięgają jego pozycję.//
&gt; 
&gt; **Złociński --** Król, nie wychylaj się. Poleski i Kłos, opatrzcie jej nogę, musimy się stąd wynosić.
&gt; 
&gt; **Kruk --** Kurwa, boli!
&gt; 
&gt; //Kłos wyjmuje strzykawkę wypełnioną gąbkowymi czopami i wstrzykuje jej zawartość do rany. Poleski zakłada opatrunek. Po założeniu opatrunku Kłos oraz Poleski oparli Kruk na swoich barkach i pomagają jej wstać.//
&gt; 
&gt; **Poleski --** Możemy ruszać.
&gt; 
&gt; **Złociński --**Ja idę z przodu, za mną idzie wasza trójka, a na końcu Król. Król, przy drzewie, od którego będziemy odbijać założysz ładunku 
&gt; 
&gt; **Król --** Ale będę musiał przestawić timery na dłuższy czas, a to stwarza większe ryzyko, tego, że rozbroją ładunki. 
&gt; 
&gt; **Złociński --** Już, o tym mówiłeś, ale nie mamy czasu, ani wyboru. A teraz, na dół, bo pewnie już wysłali wsparcie.
&gt; 
&gt; //Grupa schodzi o dwa poziomy niżej i zmierza do swojego przejścia. Członkowie ekspedycji docierają do rośliny, przy której mają skręcić. Król zaczyna podkładać ładunki burzące.//
&gt; 
&gt; **Król --** Wy już idźcie, w takim stanie szybko was dogonię, a przynajmniej będę mógł ustawić krótszy lont. 
&gt; 
&gt; **Złociński --** Nie zostawiamy swoich, co jak cię otoczą?
&gt; 
&gt; **Król --** Będę się streszczał, a przez to, że mamy rannego i trzeba go, jak najszybciej odciągnąć z pola walki. 
&gt; 
&gt; **Złociński --** Cholera, dobra. 
&gt; 
&gt; //Wszyscy członkowie ekspedycji poza Królem oddalają się. Król podkłada ładunki oraz ustawia czasomierz odmierzający detonację. Po uzbrojeniu ostatniego ładunku widzi, jak z jednego z przejść na wyższy poziom zaczyna go oświetlać światło latarki. Król reaguje błyskawicznie i skaczę wprost w wiązkę główną korzeni drzewa. Jeden pocisk z serii strzałów dosięga Króla i przebija się przez bok tułowia kombinezonu. Trzech żołnierzy ubranych w nieznane uniformy schodzi do tunelu, dwóch z nich mierzy w kierunku oddalającej się grupy, a jeden zaczyna rozbrajać ładunki.//
&gt; 
&gt; **Nieznany żołnierz --** Stać, mamy rozkaz strzelać bez rozkazu. 
&gt; 
&gt; //Gdy grupa eksploracyjna próbuje się obrócić do nieznanych żołnierzy z korzeni prosto na ziemię upada Król pokryty kroplami krwi. Żołnierze zaczynają się obracać i zorientować w sytuacji, Król unosi broń i wystrzeliwuje serię pocisków w zaskoczonych przeciwników. Wszystkie pociski dosięgają celów. Wrodzy żołnierze umierają. Ładunki burzące zaczynają pikać, Król podnosi się, następnie zaczyna uciekać. Reszta członków ekspedycji ponownie zaczyna oddalać się z maksymalną prędkością. Ładunki wybuchowe zostają zdetonowane, fala uderzeniowa oraz odłamki powalają Króla, tunele wokoło drzewa zawalają się.//
&gt; 
&gt; **Złociński --** Król!
&gt; 
&gt; **Król --** Żyję, dzięki bogu za tę maskę, bez niej nałykałbym się piachu. 
&gt; 
&gt; **Złociński --** Jesteś cały?
&gt; 
&gt; **Król --** Tak, w każdym razie tak myślę. 
&gt; 
&gt; **Złociński --** Jeśli możesz iść to nas dogoń. 
&gt; 
&gt; //Król dogania resztę grupy, wszyscy uczestnicy ekspedycji podchodzą pod drzewo prowadzące do SCP-PL-168-1.//
&gt; 
&gt; **Złociński --** Król, ty pierwszy, następnie wy troję, ja na końcu. Już!
&gt; 
&gt; //Wszyscy trzymają się planu Złocińskiego i przechodzą w wyznaczonej kolejności. Na końcu przechodzi Złociński.//
&gt; 
&gt; **Król --** Podkładać?
&gt; 
&gt; **Złociński --** Podkładać.
&gt; 
&gt; //Król podkłada kolejny zestaw ładunków, gdy kończy wraz z resztą ekspedycji zaczyna się oddalać.//
&gt; 
&gt; **Złociński --** Dobra robota. 
&gt; 
&gt; **Król --** Dzięki.
&gt; 
&gt; **Złociński --** Potrzebujesz pomocy medycznej? Cały jesteś we krwi. 
&gt; 
&gt; **Król --** To nie moja, to jednego z tych psów, które nas goniły, gdy się wycofywaliśmy. 
&gt; 
&gt; **Złociński --** Jakich psów?
&gt; 
&gt; **Król --** No tych, które nas goniły, przecież gdy nas zauważyli to puścili za nami psy.
&gt; 
&gt; **Złociński --** Nie goniły nas żadne psy.
&gt; 
&gt; **Król --** Wiem, co widziałem.
&gt; 
&gt; **Kłos --** To może być wstrząs mózgu. 
&gt; 
&gt; **Złociński --** Możliwe. 
&gt; 
&gt; //Grupa eksploracyjna opuszcza SCP-PL-168-1.//
&gt; -----------------------------------------------------------------------------------------------------
&gt; **Podsumowanie:** Po powrocie ekspedycji udzielono pomocy medycznej Elżbiecie Kruk oraz Wiktorowi Królowi, u którego podejrzewano wstrząs mózgu. Po przeprowadzeniu badań nie stwierdzono u Wiktora Króla żadnych obrażeń lub wpływu czynników mogących wpłynąć na zmianę wspomnień. Po zakończeniu badań medycznych wykonano serię testów, które udowodniły, że Wiktor Król, który wrócił z grupą eksploracyjną W-13 pochodzi z alternatywnej rzeczywistości. 
&gt; 
&gt;  W związku z przebiegiem wszystkim członkom grupy poza Wiktorem Królem podano preparat amnezyjny klasy A, wmówiono im, że misja została odwołana przez wypadek z bronią, który miała Elżbieta Kruk podczas jej konserwacji. Wiktor Król czeka na przesłuchanie, po którym zostaną podjęte dalsze działania. 
&gt; 
&gt;  Przez przebieg ekspedycji oraz informacji, jak w trakcie jej pozyskano postanowiono, że grupa eksploracyjna W-13 zostaje zawieszona w działaniach do czasu zakończenia rehabilitacji Elżbiety Kruk, a wszystkie ekspedycje związane z SCP-PL-168 zostają wstrzymane. 
[[/collapsible]]

[[collapsible show=&#34;[Przesłuchanie PL-168-01]&#34; hide=&#34;[Dostęp przyznano]&#34;]]
&gt; **Przesłuchiwany:** Wiktor Król (pochodzący z alternatywnej rzeczywistości)
&gt; 
&gt; **Przesłuchujący:** Doktor Maksymilian Silnicki 
&gt; 
&gt; **Wstęp:** Ustalono, iż  Wiktor Król, który wrócił z grupą eksploracyjną nie pochodzi z naszej rzeczywistości. Został on zatrzymany przez personel Fundacji i poddany badaniom mającym na celu ustalić różnice między światem, z którego wywodzi się ten Wiktor Król oraz jak bardzo podobny jest do swojego odpowiednika z naszego świata. 
&gt; 
&gt; Nie stwierdzono różnic między światem przesłuchiwanego a naszym, jedynym wyjątkiem jest ilość roślin z gatunku, do którego należy SCP-PL-168.[[footnote]]Zgodnie z przekazanymi informacjami w świecie przesłuchiwanego znajdują się trzy drzewa należące do tego gatunku. [[/footnote]] Ustalono zgodność z życiorysem Wiktora Króla z naszej rzeczywistości na poziomie 99,97%. 
&gt; 
&gt; **&lt;Początek logu, 08.05.2018 r.; 8:00&gt;**
&gt; 
&gt; **Doktor Silnicki:** Witam Panie Król.
&gt; 
&gt; **Wiktor Król:** Witam doktorze.
&gt; 
&gt; **Doktor Silnicki:** Skoro grzeczności mamy za sobą to przejdźmy do meritum sprawy. Mam nadzieję, że domyśliłeś się już, o co chodzi po tych wszystkich testach.
&gt; 
&gt; **Wiktor Król:** Nie jestem głupi. Wiem, co miały zrobić te wszystkie testy. Poza tym, wiem że na pewno nie oszalałem, ani nie zraniłem się, więc opcja zostaje jedna.
&gt; 
&gt; **Doktor Silnicki:** Czyli nie muszę tłumaczyć obecnej sytuacji, to dobrze. Teraz musimy przedyskutować, co zrobić w związku z tą sytuacją.
&gt; 
&gt; **Wiktor Król:** A czy mam na to jakikolwiek wpływ? Przecież decyzja na pewno nie należy do mnie i nie należałaby, nawet jeśli byłbym stąd. 
&gt; 
&gt; **Doktor Silnicki:** To prawda, mamy już nawet pewien plan, jak rozwiązać tę sytuacji, jednak pewna grupa wymagała, by zaczekać z jego wprowadzeniem na twoją zgodę. 
&gt; 
&gt; **Wiktor Król:** To jaki jest ten plan?
&gt; 
&gt; **Doktor Silnicki:** Na wstępie pragnę podkreślić, że aktualnie nie ma innych alternatyw, a powrót do twojej macierzystej rzeczywistości został uniemożliwiony przez wysadzenie portalu, który sprowadził cię do nas. Jeśli chodzi o sam plan to zakłada podanie środków amnezyjnych klasy C i modyfikacje wspomnień z okresu, na jaki oddziałują. Historia naszych światów nie posiada różnic, a niezgodności w twoim życiorysie są niezauważalne, zmianie ulegną jedynie wspomnienia związane z obiektem oraz ostatnią ekspedycją.
&gt; 
&gt; **Wiktor Król:** A reszta?
&gt; 
&gt; **Doktor Silnicki:** Nimi się już zajęliśmy. Teraz ta kwestia dotyczy tylko ciebie. 
&gt; 
&gt; **Wiktor Król:** A co jeśli się nie zgodzę?
&gt; 
&gt; **Doktor Silnicki:** Wtedy będziemy musieli wprowadzić inny plan, ale albo takiego nie mamy, albo ktoś go zataja, więc nie mogę ci nic powiedzieć. Na twoim miejscu wybrałbym ten, nic się dla ciebie nie zmieni, a bez tego będziesz żył ze świadomością, że jesteś w obcym miejscu i tak naprawdę nikogo nie znasz.
&gt; 
&gt; **Wiktor Król:** Może i racja, ale nie wiem, czy chce wchodzić w buty kogoś innego, przecież to nie w porządku, są jakieś różnice i to nie będzie to samo. Każdy będzie mnie brać za kogoś innego, a nawet nie będę tego wiedzieć.
&gt; 
&gt; **Doktor Silnicki:** Plan ma swoje dobre i złe strony, ale myślę, że nie możesz zrobić nic więcej. Możesz próbować się oszukiwać oraz zapominać, jednak zawsze z tyłu głowy zostanie ta myśl, że nie jesteś stąd, będzie ci towarzyszyć, aż po grób. Nie będziesz mógł kochać, cieszyć się czasem z bliskimi, czy nawet rozpaczać po ich stracie, bo wciąż będzie ci towarzyszyła świadomość, że to nie jest twoje i tylko się podszywasz. 
&gt; 
&gt; **Wiktor Król:** No dobra, zróbmy to.
&gt; 
&gt; **Doktor Silnicki:** Świetnie, wszystko zostało już przygotowane. 
&gt; 
&gt; **&lt;Koniec logu, 08.05.2018 r.; 8:15&gt;**
&gt; 
&gt; **Podsumowanie:** Po zakończeniu przesłuchania uzyskano pisemną zgodę na przeprowadzenie procedury. Następnie zaaplikowano Wiktorowi Królowi preparat amnezyjny klasy C oraz wszczepiono fałszywe wspomnienia dotyczące obiektu oraz ostatniej ekspedycji. 
[[/collapsible]]

**Incydent PL-168-01:** Dnia 28.07.2018 roku nastąpił cyberatak, mający na celu zniszczenie SCP-PL-168, za atak odpowiedzialna było GoI-PL-002 (&#34;WWW&#34;). Podczas włamania do systemów Fundacji hakerzy WWW podszyli się pod doktora ██████ ██████████, będącego głównym koordynatorem badań nad SCP-PL-168 i skontaktowali się z dowódcą MFO Tau-6 (&#34;Herbicydowcy&#34;). Przekazali mu informacje o nagłym przełamaniu zabezpieczeń przez obiekt oraz że podmiot musi zostać zniszczony, jednocześnie kontakt Fundacji z formacją został całkowicie zablokowany. Następnie członkowie organizacji poinformowali personel znajdujący się na terenie, na którym zabezpieczany jest SCP-PL-168 o potrzebie natychmiastowej ewakuacji. Powodem ewakuacji było przełamanie zabezpieczeń przez nieokreślony obiekt, powodujący poważne zagrożenie dla otoczenia, kierujący się w stronę chronionego terenu. 

 Operacja przeprowadzana przez WWW nie powiodła się. Było to spowodowane spóźnieniem ████ ████████, będącego pracownikiem personelu ochrony, który przez brak punktualności ominął komunikat o ewakuacji i powiadomił personel administracyjny obszaru o zniknięciu wszystkich pracowników Fundacji z zabezpieczonego terenu. Przekazanie tej informacji spowodowało zdekonspirowanie działań WWW oraz zatrzymanie MFO Tau-6 (&#34;Herbicydowcy&#34;) przed zniszczeniem obiektu po dotarciu na miejsce.

**Incydent PL-168-02:**Dnia 30.08.2019 r. niezidentyfikowana grupa pięciu ludzi przeszła z SCP-PL-168-1 do podziemnej części SCP-PL-168. Po przejściu przez korzenie obiektu członkowie grupy podeszli do jednej ze śluz i zaczęli sygnalizować swoją obecność przez uderzanie w jej klapę, co zaalarmowało personel znajdujący się na obszarze otaczającym podmiot. W ciągu trzech minut wszyscy funkcjonariusze znajdujący się na zabezpieczonym terenie ustawili się przy śluzie, z której wnętrza wydobywał się dźwięk. Kiedy śluza została otwarta ze środka wyszło pięć osób ubranych w kombinezony ochronne TC używane przez Fundację do eksploracji SCP-PL-168-1. Zadeklarowali oni, że pracują dla Fundacji z alternatywnej rzeczywistości.

Aktualny kierownik badań, doktor ██████ ██████ nakazał przeprowadzić przesłuchanie z człowiekiem podającym się za dowódcę grupy [[footnote]]Patrz: Przesłuchanie PL-168-02.[[/footnote]] oraz zatrzymanie reszty jej członków do czasu wyjaśnienia sytuacji i podjęcia decyzji odnośnie całego zajścia.

Ze względu na całkowitą współpracę oraz brak komplikacji związanych z pojawieniem się intruzów po zakończeniu przesłuchania personel administracyjny podjął decyzję o wypuszczeniu grupy. Rozpoczęto pracę nad usprawnieniem procedur przechowawczych w celu przygotowania się na podobne incydenty w przyszłości i ewentualne uniknięcie strat w sytuacji, gdyby przychodzące grupy wykazywałyby wrogie zamiary.

[[collapsible show=&#34;[Przesłuchanie PL-168-02]&#34; hide=&#34;[Dostęp przyznano]&#34;]]
&gt; **Przesłuchiwany:** Marek Stalowy (z alternatywnego wszechświata)
&gt; 
&gt; **Przesłuchujący:** Doktor Adam Paczewski
&gt; 
&gt; **Wstęp:** Po zdjęciu kombinezonu przesłuchiwany został zidentyfikowany jako Marek Stalowy, będący dowódcą grupy eksploracyjnej W-14, która ma zajmować się przeprowadzaniem ekspedycji do SCP-PL-168-1 w razie uzyskania pozwolenia na ich wznowienie. Test zgodności życiorysu oraz profilu psychologicznego z Markiem Stalowym z naszej rzeczywistości pokazał wynik na poziomie 99,99%. 
&gt; 
&gt; Przesłuchanie ma na celu ustalenia celów, jakie grupa próbuje osiągnąć oraz ewentualnie pozyskać dodatkowe informacje odnośnie SCP-PL-168. W celu uniknięcia przekazania fałszywych informacji przesłuchiwany został podłączony do wariografu. 
&gt; 
&gt; **&lt;Początek logu, 30.08.2019 r.; 6:30&gt;**
&gt; 
&gt; **Doktor Paczewski:** Witam Panie Stalowy.
&gt; 
&gt; **Marek Stalowy:** Witam doktorze.
&gt; 
&gt; **Doktor Paczewski:** Zadam teraz panu kilka pytań kontrolnych.
&gt; 
&gt; **Marek Stalowy:** Dobrze. 
&gt; 
&gt; **Doktor Paczewski:** Jak się Pan nazywa?
&gt; 
&gt; **Marek Stalowy:** Marek Stalowy.
&gt; 
&gt; **Doktor Paczewski:** Dla kogo Pan pracuje?
&gt; 
&gt; **Marek Stalowy:** Dla Fundacji.
&gt; 
&gt; **Doktor Paczewski:** Czy wasza Fundacja podjęła albo planuje podjąć działania agresywne względem rzeczywistości równoległych, do których dostęp dają te drzewa?
&gt; 
&gt; **Marek Stalowy:** Nie.
&gt; 
&gt; **Doktor Paczewski:** Czy utrzymujecie kontakt z alternatywnymi Fundacjami lub ich odpowiednikami?
&gt; 
&gt; **Marek Stalowy:** Nie.
&gt; 
&gt; **Doktor Paczewski:** Rozumiem.
&gt; 
&gt; **Marek Stalowy:** Mam jedno pytanie. Czy rok temu ktoś próbował zniszczyć wasz obiekt oraz, czy udało mu się to?
&gt; 
&gt; **Doktor Paczewski:** Było pewne zdarzenie, ale jaki związek ma to pytanie z tym przesłuchaniem?
&gt; 
&gt; **Marek Stalowy:** Cóż, nie wiedziałem, czy będę mieć jeszcze okazje przekazać komuś tę informacje, a muszę to powiedzieć, jeśli nie wiecie.
&gt; 
&gt; **Doktor Paczewski:** Co przekazać?
&gt; 
&gt; **Marek Stalowy:** Informacje odnośnie tego, dlaczego nie można pozwolić na zniszczenie tych drzew.
&gt; 
&gt; **Doktor Paczewski:** Dlaczego?
&gt; 
&gt; **Marek Stalowy:** Ponieważ wtedy stracicie nad nimi kontrolę. 
&gt; 
&gt; **Doktor Paczewski:** Stracimy kontrolę?
&gt; 
&gt; **Marek Stalowy:** Nie zrozumcie mnie źle, to wciąż tylko drzewa. Ale nie da się zmniejszyć ich liczby. Jeśli zniszczysz jedno, to w innym miejscu na świecie zacznie rosnąć inne. Nie wiadomo, jak albo kiedy, ale ich liczba może tylko rosnąć. 
&gt; 
&gt; **Doktor Paczewski:** Nie do końca rozumiem, jak ten mechanizm ma działać.
&gt; 
&gt; **Marek Stalowy:** Może wyjaśnię na przykładzie. Mieliśmy u siebie jedno drzewo, nie było problemu, ale zanim je zabezpieczyliśmy, ktoś je wysadził. Myśleliśmy, że to już zamyka temat tej anomalii, ale sześć miesięcy temu odkryto, że to drzewo wyrosło gdzieś indziej. Wyrosło na środku jednej z Australijskich pustyń, piach to piach, a jakieś drzewa nikogo tam pewnie nie dziwiły, więc nikt tego nie zauważył. Dopiero gdy zajęło to już wielki obszar i te motyle zaczęły atakować ludzi dotarło do nas, że coś jest nie tak. Kiedy zostało to zbadane dogłębnie, okazało się że te anomalie zajmują już dziesięć procent kontynentu. Zanim ktoś wpadł na pomysł, jak przeprowadzić akcję zabezpieczenia takiego terenu, przeprowadzono bombardowanie. Nikt się do tego nie przyznaje, ale zniszczono cały teren, na którym występowały te rośliny.
&gt; 
&gt; **Doktor Paczewski:** Jakie były tego następstwa?
&gt; 
&gt; **Marek Stalowy:** Nie znam dokładnych wyników, ale wiem, że mamy kilka stref obejmujących dziesiątki hektarów i kilkadziesiąt mniejszych skupisk, jednak przewiduje się, że wciąż nie zabezpieczyliśmy wszystkich. 
&gt; 
&gt; **Doktor Paczewski:** To faktycznie nieciekawa alternatywa.
&gt; 
&gt; **Marek Stalowy:** Właśnie. W celu uniknięcia popełnienia tego błędu u innych i ograniczenia wzrostu liczby tych anomalii próbujemy przekazać wszystkich alternatywnym Fundacjom tę informacje.
&gt; 
&gt; **Doktor Paczewski:** I to jest cel waszej ekspedycji?
&gt; 
&gt; **Marek Stalowy:** Jeden z dwóch. Drugim jest znalezienie informacji o pochodzeniu tych drzew.
&gt; 
&gt; **Doktor Paczewski:** Czy udało wam się uzyskać jakiś postęp w tej dziedzinie?
&gt; 
&gt; **Marek Stalowy:** Niestety nie, ale nie planujemy kończyć poszukiwań.
&gt; 
&gt; **Doktor Paczewski:** Rozumiem, to chyba wszystko. 
&gt; 
&gt; **Marek Stalowy:** Chwila, mam jeszcze jedno pytanie. 
&gt; 
&gt; **Doktor Paczewski:** Słucham.
&gt; 
&gt; **Marek Stalowy:** Czy wiadomo kiedy nas wypuścicie?
&gt; 
&gt; **Doktor Paczewski:** Niestety, ale nie dysponuje takimi danymi.
&gt; 
&gt; **Marek Stalowy:** W takim razie, do widzenia.
&gt; 
&gt; **&lt;Koniec logu, 30.08.2019 r.; 6:50&gt;**
&gt; 
&gt; **Podsumowanie:** Po zakończeniu przesłuchania sprawdzono wyniki z wariografu. Wyniki pokazały, że przesłuchiwany na każde zadane pytanie odpowiadał prawdziwie. 
&gt; 
&gt; Po przeanalizowaniu informacji o obiekcie, które uzyskano w trakcie przesłuchania rozpoczęto aktualizację specjalnych czynności przechowawczych, wprowadzenie poprawek w toku. 
&gt; 
&gt; Rozważa się wznowienie ekspedycji oraz nadanie im jednakowego charaktery, jak ekspedycje grupy eksploracyjnej z alternatywnej rzeczywistości, która została zatrzymana przed przesłuchaniem. 
[[/collapsible]]

**Incydent PL-168-03:** Dnia 27.10.2019 podczas rutynowej kontroli podziemnej części SCP-PL-168 znaleziono metalowy pojemnik zamknięty na zamek rozpoznający linie papilarne. Na pojemniku wygrawerowano logo Fundacji oraz imię &#34;Jakub Złociński&#34;. Po prześwietleniu pojemnika i potwierdzenia, że nie zawiera niebezpiecznych substancji przeprowadzono próbę otwarcia zamka przy pomocy Jakuba Złocińskiego. Próba zakończyła się sukcesem, we wnętrzu znaleziono list do personelu Fundacji oznaczony jako &#34;Dokument PL-168-01&#34; oraz wyniki sekwencjonowania DNA wraz z próbką tkanki, która pozwala na przeprowadzenie badania potwierdzającego rezultat powyższego badania. Próbka oraz sekwencjonowanie były przeprowadzane na drzewie z gatunku, do którego należy SCP-PL-168, jednak wykryto gen recesywny odpowiedzialny za wystąpienie mutacji zaobserwowanej u roślin zarażonych [[[scp-pl-138|SCP-PL-138-B]]]. Osoba odpowiedzialna za przekazanie i stworzenie pojemnika oraz zawartości pozostaje nieznana, nie ma też sposobu na potwierdzenie prawdziwości informacji zawartych w dokumencie. 

[[collapsible show=&#34;[Dokument PL-168-01]&#34; hide=&#34;[Dostęp przyznano]&#34;]]

&gt; Witajcie pracownicy Fundacji.
&gt;
&gt; Mam nadzieje, iż potraktujecie moją wiadomość poważnie, na odwrocie znajduje się coś, co może potwierdzić, że nie jestem szaleńcem, który przypadkowo przeszedł przez korzenie i postanowił powypisywać bzdury. Jednak to nie wiadomość o mnie, a o tym obiekcie.
&gt;
&gt; Z tego, co widziałem ogarnęliście się szybko. Macie tylko jedno drzewo na głowie, to dobrze. Doszliście też już pewnie do tego, iż zniszczenie go będzie złym pomysłem. To rozwiązuje problem zabezpieczania, ale pewnie wciąż nie znacie przyczyny oraz mechanizmu kierującego anomalią. Z pewnym rozwiązaniem tego problemu przychodzę ja.
&gt;
&gt; Otóż mimo trudności związanych z nawigacją w tym lesie (nazwijmy cały teren opanowane przez te drzewa lasem, bo to w sumie dobre określenie) udało mi się znaleźć jego środek, miejsce skąd pochodzą te anomalie, zwał, jak zwał. W każdym razie, nie ma sposobu na rozpoznanie tego, że zbliżasz się do środka lasu, jedynie gdy już tam będziesz rozumiesz, że to miejsce różni się od reszty światów opanowanych przez tę anomalię. Jedynym sposobem na połapanie się w tym całym wielowymiarowym lesie jest stworzenie mapy. Oczywiście stworzenie mapy całego tego szaleństwa jest niemożliwe, jednak dzięki temu udało mi się natrafić na wiele światów, jak wasz, które zatrzymały rozwój roślin i chronią się przed nim. Widząc to postanowiłem przekazać wszystkim wskazówki, jak dotrzeć do środka i zrozumieć cały ten mechanizm, bo obecnie wasze zabezpieczenia są jedynie leczeniem objawów. A zawsze przychodzi moment, w którym wszystko się jakoś pierdoli i nie można już negować objawów, dlatego musicie to zrozumieć i podjąć odpowiednie kroki. Na odwrocie wypisałem dokładne instrukcje, co do drogi, jaką należy obrać do celu.
&gt;
&gt; Śpieszę też z odpowiedzią na pytanie, dlaczego od razu nie przekazałem informacji o środku lasu, jeśli może to zaoszczędzić czas i zasoby. Odpowiedź jest prosta, ponieważ nie mam zielonego pojęcia, jakie informacje można stamtąd wyciągnąć, nie jestem naukowcem, tylko odkrywcą i w ten sposób mogę powiedzieć, że tam jest coś ważnego, ale nie mam zdolności, by zbadać co. Jedyne wyniki, jakie posiadam to sekwencjonowanie i próbka porównawcza, którą wam przekazałem.
&gt;
&gt; Muszę was też ostrzec, to nie będzie łatwe. Jestem świadom, że macie doświadczonych ludzi, którzy już eksplorowali ten las, ale to jest coś zupełnie innego. Sam pokonywałem tę trasę przynajmniej trzy razy i mogę powiedzieć, że jeśli nie ma się odpowiedniego przygotowania to nie przetrwa się tego. Mówimy o kilkutygodniowej wyprawie w nieprzyjaznym środowisku, nie można też wykluczyć zagrożeń w postaci wrogich form życia oraz niesprzyjających warunków pogodowych. I wiem, że macie świadomość o istnieniu takich rzeczy, ale na to nie da się przygotować. Nie wspomnę już o samym środku lasu, zwłaszcza że nie wiem, jak to ubrać w słowa (chyba za długo przebywałem na słońcu), ale mogę zapewnić, że po dostaniu się tam będzie już z górki, jedyne co będzie wymagane to ostrożność.
&gt;
&gt; Na pożegnanie mam jedną finalną radę, do administracji i Pana Złocińskiego, nie próbujcie numeru z bombą i podpalaniem. U mnie tego próbowali i nie mam dokąd wracać.
[[/collapsible]]

**Dodatek PL-168-01:**Po dokładnym przeanalizowaniu dokumentu PL-168-01 przez personel administracyjny Strefy PL-3 rozpoczęto projekt o kryptonimie &#34;Nomad&#34;. Celem projektu ma być przygotowanie grupy eksploracyjnej zdolnej pokonać trasę do rzekomego miejsca pochodzenia podmiotów SCP-PL-168 oraz zebrać informacje potrzebne do zabezpieczenia wszystkich instancji.

Ma to zostać osiągnięte przez poddanie grupy eksploracyjnej W-13 dwuletniemu szkoleniu, szkolenie ma zakładać naukę: technik surwiwalu na podstawie ekosystem opierający się na SCP-PL-168, długoterminowego zarządzania logistycznego, konserwacji wyposażenia osobistego we własnym zakresie, obsługi specjalistycznego sprzętu pomiarowego i walki w ograniczonych przestrzeniach. Dodatkowo liczba członków grupy zostaje zwiększona z pięciu do piętnastu. Na nowy personel dołączający do grupy, pięciu pracowało wcześniej w Departamencie Nauki, dwóch dla Departamentu Logistyki, ponadto dołączono po jednym członku z Departamentu Medycyny, Departamentu Inżynierii oraz Departamentu Bezpieczeństwa.

W związku z projektem wysłano polecenie do Departamentu Inżynierii o opracowanie wyposażenia przygotowanego na działanie w środowisku z długotrwałymi wysokimi temperaturami oraz zanieczyszczeniami w postaci drobnego pyłu. Aktualnie trwają pracę nad ulepszeniem kombinezonów ochronnych TC pod kątem długości eksploatacji, trudności konserwacji oraz komfortu stosowania.

[[footnoteblock title=&#34;Przypisy&#34;]]

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-PL-167]]] | SCP-PL-168 | [[[SCP-PL-169]]] &gt;&gt;
[[/=]]
[[/div]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:40.091040.</em>
  
</div>
</body>