<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>บันทึกการประชุมทั่วไปครั้งที่ 383 ของสมาคมสมุทรสัมพันธไมตรี เกี่ยวกับภัยคุกคามนักชกอันไม่คาดคิด</title>
</head>
<body>
<div id="container">
  
  <div class="page">
    <h1 class="title">บันทึกการประชุมทั่วไปครั้งที่ 383 ของสมาคมสมุทรสัมพันธไมตรี เกี่ยวกับภัยคุกคามนักชกอันไม่คาดคิด</h1>
    <p>
      Link to article: <a href="https://scp-wiki.wikidot.com/pelagic-society" target="_blank">บันทึกการประชุมทั่วไปครั้งที่ 383 ของสมาคมสมุทรสัมพันธไมตรี เกี่ยวกับภัยคุกคามนักชกอันไม่คาดคิด</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>//ต่อไปนี้คือบันทึกของการประชุมทั่วไปครั้งที่ 383 ของสมาคมสมุทรสัมพันธไมตรี[[footnote]]Coharmonius Pelagic Society[[/footnote]] รายละเอียดบางส่วนของบันทึกการประชุมนี้อาจมีความผิดเพี้ยนไปบ้างเนื่องจากเสียงใต้น้ำนั้นแปลกออกไป//

------

ว่าไงทุกตัว นี่ผมไวตี บัลจ์ฟิน ใช่ สวัสดีทุกตัว หวังว่าพวกคุณจะได้สนุกกันในช่วงหยุดยาวที่ผ่านมานะ ได้แอ่นติ่งเนื้อบนชายหาดแล้วก็สำราญกับแสงแดดอะไรพวกนั้น เยี่ยม เยี่ยม

เอาล่ะ ผมต้องขอให้ที่ประชุมอยู่ในระเบียบด้วย โอเค ทีนี้ก็อย่างที่พวกคุณส่วนใหญ่น่าจะรู้อยู่แล้วว่านี่ไม่ใช่การประชุมประจำตามระเบียบอะไรพวกนั้น มันเป็นแบบว่าประชุมฉุกเฉินน่ะนะ รู้ใช่มั้ย? ใช่ พวกคุณส่วนใหญ่ที่นี่คงจะรู้จักแฟรงค์ใช่มั้ย? ดี ดี  ยังไงก็เถอะ มันก็เป็นเรื่องที่ผ่านไปเมื่ออาทิตย์ที่แล้วน่ะนะ แฟรงค์เขาก็ว่ายน้ำอยู่ข้างล่างนี่ ทำธุระของเขาไป แล้วไอ้พวกนั้นตัวหนึ่ง ไอ้ตัวสองขาที่บางทีก็ลงมาจากชายหาดนั่นเรียกว่าอะไรนะ? ใช่ๆ มันว่ายน้ำเข้ามาหาแฟรงค์ ก็อย่างที่เราทำกันตามสบายนั่นแหละ แล้วคิดว่ามันทำอะไรรึ?

มัน//ชก//เขาไงเล่า ที่หน้านี่เต็มๆเลย

ก็อย่างที่ผมบอกไปแล้ว ว่านี่เป็น– อะไร เอเลียต? แฟรงค์เป็นไงบ้าง? เขาตายแล้ว นั่นแหละที่เขาเป็น ชั้นบอกนายว่าเขาโดนชกเข้าเต็มหน้าไม่ใช่เรอะ? มันไม่ใช่อะไรที่นายจะว่ายน้ำออกมาได้เฉยๆหรอกนะ

ใช่ งานศพจัดไปเมื่อสัปดาห์ก่อน นายไม่รู้เรื่อง? นายมันไอ้บัดซบ เอเลียต

โอเค มีระเบียบ ทุกตัว ช่วยอยู่ในระเบียบด้วย แน่นอนว่าพวกเราที่ CPS นี้เป็นเหล่าปลาและสัตว์น้ำผู้รักสันติ เราก็เลยส่งตัวไปสืบสวนเรื่องการตายของแฟรงค์ ใช่ เราส่งทีมซีลหก[[footnote]]Seal Team Six[[/footnote]]ไป เราส่งทีมชาร์คหกไปด้วย ฮ่าฮ่าฮ่า เพราะพวกแมวน้ำมันใช้การไม่ค่อยได้ พอขึ้นฝั่งไปปุ๊บก็เจอรถทันที เละยกทีม ก็เหมือนกับเจ้า… มันเป็นอะไรแล้ว วาฬสักพันธุ์รึเปล่า? ยังไงมันก็ดูพิลึกน่ะนะ มาเสนอตัวช่วยพวกเรา แต่ปรากฏว่าวาฬมันเคลื่อนที่บนบกไม่เก่งสักเท่าไหร่ ใช่ มันไปนอนบนหาดแล้วก็แบบว่า เอ่อ เน่าอยู่สักพักก่อนที่พวกสองขาใส่ชุดจะโผล่มาขนมันไป ได้ยินมาว่าพวกนั้นจะเอามันไปแช่ถังที่เต็มไปด้วยน้ำกรด สิ่งเลวร้ายทั้งหลายทั้งปวงนั่น ช่วยส่งใจอธิษฐานไปด้วยนะ ทุกท่าน

ยังไงก็เถอะ ทีมชาร์คหกนั้นทำได้ดีทีเดียวล่ะ ผองชาวสมุทรเอ๋ย เราให้พวกนั้นยัดเข้าไปในพวกชุดกันหนาว ชุดงานเลี้ยง ผ้าคลุม พวกคุณก็รู้น่ะนะ พอเรียบร้อยแล้วคุณก็แทบไม่รู้เลยล่ะว่ามีฉลามอยู่ในนั้น แบบนั้นแหละ เราส่งพวกนั้นไปเดินเที่ยวตามริมหาดแล้วพวกนั้นก็ได้เงื่อนงำมา คือว่า อันดับแรกเลย เกือบทุกคนในเมืองนั้นเคยเห็นพวกคนที่เดินไปทางชายหาดทุกเช้า ชุดว่ายน้ำ ถังดำน้ำ แล้วก็นวมคู่เบ้อเริ่ม

เออ ทีมชาร์คหกเสียไปตัวเดียว ไม่ใช่ว่าเสียไปจริงๆด้วยสิ แบบว่าเสียหลอกๆ รู้ใช่มั้ย? ปัญหาคือดั๊กมันไม่ยอมกลับ มันบอกว่ามันหลงรักคนแถวนั้นแล้วจะไปแต่งงานกันที่แทลลาแฮสซี แต่ดั๊กบอกว่ามันยังไม่รู้ว่าจะบอกเขายังไงดีว่ามันเป็นฉลามนั่นแหละที่ยุ่งอยู่ บอกว่าแค่คิดมันก็เหงื่อไหลเย็นเฉียบแล้ว อ่ะนะ ก็คงจะแค่ขึ้นบกตากแดดนานเลยผิวแห้งน่ะ

แต่ว่าแซลลีกับลูอิส จากทีมชาร์คหกน่ะ ใช่ ตามรอยไปถึงที่ที่พวกนั้นอยู่ ใช่ พวกเขาทำได้ ช่วยแสดงความยินดีกับาแซลลีกับลูอิสด้วยครับ ถ้าทำได้ก็ปรบครีบเข้าหากันหน่อยนะ ผมทำไม่ได้เพราะผมมันตัวโตอุ้ยอ้ายและวิวัฒนาการหลายล้านปีนั้นทำให้ผมเป็นนักล่า ไม่ใช่นักเฮฮาปาร์ตี้ ก็นะ แบบว่ามองโลกในแง่ดีไว้ แต่ก็ใช่ แซลลีกับลูอิส ไม่ใช่แค่ได้เข้าไปในนั้นแต่ได้เดินดูโน่นนี่ด้วย คนที่นั่นเสนองานภารโรงให้แซลลีด้วยนา ผมรู้ น่าตื่นเต้นมาก มันเป็นโอกาสด้านงานการอาชีพที่ดีมากสำหรับเธอ สำหรับผมนั้น เอาเป็นว่าผมพูดได้เต็มปากว่าผมภาคภูมิใจในตัวสาวบ้านเราตัวนี้ก็แล้วกัน

ก็นะ มันเหมือนกับแล็บ แต่เป็นแล็บที่พิลึกมาก คุณรู้ใช่มั้ยว่าผมหมายความว่าไง? แซลลีกับลูอิสบอกว่าพวกเขาเห็นฉลามปลอมถูกตั้งไว้เป็นแถวๆ นะ แล้วพวกนั้นก็เข้าไปพร้อมกับนวมชกมวยแล้วก็… โอพระเจ้า มันเลวร้ายมาก ถ้ามีท่านผู้ฟังท่านใดเป็นพ่อแม่หรือปลาฉลามพยาบาลแล้ว ผมอยากให้คุณปิดหูเด็กๆไว้ตอนนี้เลย โอเคนะ? เรื่องพวกนี้มันออกจะน่ากลัวสำหรับเยาวชน และผมก็อยากจะให้แน่ใจว่าลูกหลานของเราจะโตขึ้นมาในสภาพแวดล้อมที่เอาใจใส่และปราศจากความเครียด คุณเข้าใจที่ผมพูดนะ? โอเค?

//พวกมันชกฉลามปลอมพวกนั้น// โอเค ผมพูดไปแล้ว เด็กๆ พวกเธอไม่เป็นไรนะ? ดีมาก ต่อนะ

ระเบียบ ทุกตัว ไม่ ผมไม่ยอมเรื่องนั้น โปรดอยู่ในระเบียบด้วย ใช่ แน่นอนว่าเราต้องเตรียมการ… รับมือหรือว่าโต้กลับอะไรสักอย่าง? อันไหนอันหนึ่งนี่แหละ นะ?

ไม่ เอเลียต เรา//กัด//มันเฉยๆไม่ได้ นายรู้มั้ยว่าจะเกิดอะไรขึ้นถ้านายพยายามกัดไอ้พวกนักชกสองขานั่น? มันก็ต่อยนายฟันหลุดไงเล่า แล้วนายจะไปกัดอะไรได้ยังไงฮะ? ไม่ได้คิดล่ะสิ? ชั้นก็ว่างั้นแหละ

โอเค พอมีข่าวออกไปว่าเราวางแผนจะทำอะไรสักอย่าง อ่ะนะ ก็มีตัวแทนจากบริษัทใหญ่พอดูติดต่อหาผม อ่ะนะ บอกว่าเขามีของที่เราต้องการพอดีอะไรทำนองนั้น ใช่ คุณรู้จักบริษัทนั้นมั้ย? มาร์แชล คาเตอร์ แอนด์… อย่าให้พูดถึงเลยนะ ขอบคุณ ขอบคุณมาก เอาล่ะเอิร์ล นายอยากเปิดกล่องพวกนั้นดูเหรอ? ได้เลย เอาสิ กล่องนั้นก็ได้ เหมือนๆกันหมดแหละ

ของพวกนี้ต้องแลกมาด้วยสิทธิของชายฝั่งทะเลตะวันออกเกือบทั้งหมด แต่ว่า– ไม่ ไม่ใช่หรอก คาร์ล มันไม่ใช่//แค่//นวมชกมวย  มันเป็นของวิเศษแล้วก็ห่ะอะไรพวกนั้นน่ะ นวมน่ะมันสวมได้แต่ที่มือใช่ไหมล่ะ? นี่นะ ไม่ใช่เจ้าหนูนี่ พวกมันได้รับการพัฒนาและปลุกเสกให้พอดีกับแขนขาแบบไหนก็ได้ – พวกสองขาด้วน หรือสิ่งวิปริตที่อยากเป็นนักมวย รู้นะ พวกตลาดเฉพาะน่ะ เอาล่ะ ทุกท่านทายซิว่ามีอะไรอีกที่คาถานี่รับรู้ว่าเป็นแขนขา? ใช่แล้วครับ ครีบ

เหล่าฉลามสตรีและสุภาพมัจฉา ผองชาวหมึกกับทากชาติ ทุกท่านรู้ว่าชาวสมาคมสมุทรสัมพันธไมตรีเป็นผู้รักสงบ เราบอกว่ามีชีวิตและให้ผู้อื่นมีชีวิต แต่นั่นไม่ใช่สิ่งที่กำลังเกิดขึ้นใช่ไหม?

นับแต่วันนี้ไป //ฉลามจะชกกลับ//</textarea></pre>
  </div>

</div>

<div id="footer">
  
    <em>Last updated 2024-02-07 18:30:34.876157.</em>
  
</div>
</body>