<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>帝经历世显圣妙化图说</title>
</head>
<body>
<div id="container">
  
  <div class="page">
    <h1 class="title">帝经历世显圣妙化图说</h1>
    <p>
      Link to article: <a href="https://scp-wiki.wikidot.com/wanderers:the-one-nothingness-7" target="_blank">帝经历世显圣妙化图说</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>#page-title{
text-align: center !important;
font-size: 150%;
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki-cn.wikidot.com/theme:black-highlighter-theme" target="_blank"><code>:scp-wiki-cn:theme:black-highlighter-theme</code></a>
  

  
</li>
      
        <li>
  
  

  
    <a href="https://scp-wiki-cn.wikidot.com/theme:dustjacket" target="_blank"><code>:scp-wiki-cn:theme:dustjacket</code></a>
  

  
</li>
      
        <li>
  
  

  
    <a href="https://scpsandboxcn.wikidot.com/etinjat-wanderers-bhl-css" target="_blank"><code>:scpsandboxcn:etinjat-wanderers-bhl-css</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]
[[include :scp-wiki-cn:theme:black-highlighter-theme]]
[[include :scp-wiki-cn:theme:dustjacket]]
[[include :scpsandboxcn:etinjat-wanderers-bhl-css]]
[[module CSS]]
#page-title{
text-align: center !important;
font-size: 150%;
}
[[/module]]
++ 众妙.洞玄部.玉诀类.帝经历世显圣妙化图说
&gt; 《众妙》之藏，总涵洞真、洞玄、洞神之三洞，为三天之秘妙，万法之元始，旷劫以先，天真示传
&gt;
&gt;  玉诀类总叙元始开图，灵宝示文，玄门圣道之义，众妙通真之诀，疏言经籍，洞照大乘，体乎至德，而归真际
&gt;
&gt;  底本出於《众妙道藏.洞玄部.玉诀类》三百五十六卷，今藏於琅嬛福地藏书阁

++++ 帝经历世显圣妙化图说
**九天太玄佐帝司命真人 伯玄 撰**

夫此[http://scp-wiki-cn.wikidot.com/wanderers:the-one-nothingness 帝经]，原为九天所宝，万道之契，先劫龙汉之始，秘而不传诸世，帝真颂之，自然演章，九炁紫烟，三景恢明，旋於丹室，照曜昏冥，捧其洞文，八角垂光，方广无量，色尘不着，高乎混沌之上也，长存玄都之宫，阳九百六，阴激阳蚀，俱难坏灭，神王演音，奏乎太空，仙圣听聆，转而辨之，遂为帝经，列品洞真，为至上乘，《道教义枢》曰：天尊之开劫也，乃命天真皇人，吹转天音而辩析之。真人已下至于诸仙，展转节级，以次相授。诸仙得之，始授世人矣。亦为此理，天真皇人，古之高上真人也，受命於帝，总执经教，帝经三十六卷，应乎三十六天，因序进位，精修不怠，离欲绝色，无相弃识，四梵度身，永不退转，清静晃朗，上朝金阙，功行既全，百神朝元，证果禹余，后师至道，惟德为体，无上正见，《太玄内义》云：其凡师贤，以学其贤，学贤者凡，其贤师圣，以学其圣，学圣者贤，其圣师道，以学其道，学道者圣，道无其师，故无学者能合道也，未言道不为一，合於道耳。以凡喻仙，以贤言真，以圣说圣，则三天迁登之妙理自明焉。

一化 治祖劫

龙汉之时，是曰祖劫，三光不见，希夷冥眇，象未凿分，然则浑沦无际，天度弗运，故吾上帝，因慈悲心，应乎玄奕之境，为十方诸天三世众真，说此帝经，至音无声，至道无形，下格之仙，亦难听而受之，遂命天真皇人，析之而传，辨之而体，降义衍意，结字凝韵，以传玄蕴之初，弥罗梵炁，周回不殆，帝号玉清元始天尊，说大乘之经十二部，是为洞真，秘於清微之府。

二化 立玄元

龙汉之后，至道敕下，混沌变化，梵炁为宗，有形无相，有质无体，动静自然，运握其方，阴阳不凿，焉有清浊，未见征验，皓然广矣，由虚生空，绵然亘在，恍惚寥漠，无有碍见，名之赤明，今以赤明为劫数之初，而龙汉居先，盖龙汉惟虚无，名祖劫，赤明始造万有，名始劫，赤明之时，帝号太上金阙帝君，下降度劫，说中乘之经十二部，是为洞玄，藏诸神霄之宫。

三化 历上皇

既过赤明，九千亿劫，梵炁高浮，洞明虚空，由空立有，有於赤明，无有体相，有於上皇，具体相矣，纲维不显，上下参错，经纬互差，清浊混同，玄黄聚一，两仪潜亢，四象交会，如鸡子状，沆茫漫散，外则日月无覆，内而后土无载，夫阳九、百六之会，天地气泯，六合返一，正如此景，帝号上合虚皇道君，劫号上皇，说小乘之经十二部，是为洞神，录乎琅嬛之阁。

已上三化，帝经之辞，皆上梵之隐语，诸天之内文。

四化 分天地

混沌之记，不可具考，上皇之后，开皇之前，即成坏之中端，是曰住劫，难测不详，寂灭有兆，破执解迷，帝号浮黎盘古天王，分化法身，足蹑应龙，腰佩金铛玉契，身覆九色，首帔圆光，手拈圆珠，捧天而开，指地以分，清轻之气上升，浊重之气下降，经纬列於度数，太极转於乾坤，是时惟分天地，未有万物，又云：劫运轮转，天地恒终，惟此大梵，长存不灭，盖自龙汉以降，延康以去，大梵隐变而灵，遂能成物，又其本无，为有之本，此之所谓无者，非为真无，真无不可名也，故谓大梵曰玄无，道德深远，绝有覆无，有无相生，虽未入重玄之中观，其意未可得而究哉。

五化 列星宿

天地虽开，无有纲常，气数失衡，经纬不转，寒暑无节，帝号北极紫微上帝，分星列宿，以调气数，《太玄诸天神名阐考》曰：天有北辰之阙，坐紫微垣，为帝之宫，居於八天之上，夫八天者，一曰太阴，太阴星君主之，应於太阴之炁，二曰玄辰，玄辰星君主之，水德之宫，三曰太白，太白星君主之，金德之宫，四曰丹阳，太阳星君主之，应於太阳之炁，五曰荧惑，荧惑星君主之，火德之宫，六曰岁劫，太岁星君主之，木德之宫，七曰镇虚，镇虚星君主之，土德之宫，八曰元应，虚空浑冥，始转之天，太一星君主之，太一者紫微之分神也，应於星宿为北辰位。

六化 定诸天

四方上下曰宇，古往今来者宙，宇从盘古，宙始赤明，紫微已上，三十六天，皆离尘间，无有坏灭，无有三世，先於虚无，惟凝气耳，太极则降，气有九义，一者至道玄无之显，二者神明自然之化，三者希夷微妙之征，四者窈冥混沌之验，五者阴阳乾坤之形，六者日月光明之载，七者浩然正世之纲，八者风雨刚柔之移，九者寒暑燥湿之变，气即炁也，凡卅六天，高而常存者也，於是劫中，帝号祖劫太微天尊，治化诸天，以明其用，又化三十六天天帝，各居一天，金诰敕下，魔王奔走，而命梵炁周回以环其下，次序有量，好生度人，全其气数，三界八天始见。

已上三化，帝经之辞，皆太洞之感验，乾元之纲常。

七化 授仓颉

轩辕之时，有曰仓颉，洞观天象，下览地势，冥思求迹，感於上苍，因念其德，帝经斯示，始造文字，制形合真，龙篆凤书，九尺丹文，上致玉枢，召劾鬼神，五岳停云，邪精咸镇，八荒伏首，三界听闻，功通不测，入众妙门，酆都摧倾，南宫拔魂，青鸟衔帛，上云：天命兴焉，册封九宫之真人，居於终南洞天，身列金阙之一品，仓颉之先，天书隐乎玉清，紫籍严於神霄，上德能闻，知其关要，虽通达之，而弗能传，仓颉之后，以符字究典义，用有相窥无形，言固有尽，玄义莫穷，以播训教，结绳古体，篆隶之书，圣贤以之传道，凡慧由其学真，千古以来，历史籀、程邈之时，多有更演，然推其初始在仓颉，故功德之巍然，泰古三皇之后，周室诸子之前，位齐五帝，仓颉居先，不可诋也。

八化 传夏禹

尧舜之后，共主禅禹，其名文命，高阳之孙，履谦怀德，睿聪遐凝，慎允贤哲，柔克平恕，恭俭脩睦，治水有方，天下钦信，躬惟以道，书曰九德，圣禹全矣，校定四时，以测八荒，铸鼎九数，而定九州，夫禹余有五老赤书，上清玉诀，粤自黄帝升玄，封存钟山石室，禹继共主，麟瑞降兆於天，时在昆仑，龙师羲皇赐感，玄悲旁侍，秘宣灵符，帝经复传，又授灵宝五符，即东方安宝华林青灵始老之符，又曰《太上清微生神洞章》，兆示祥瑞，尘骸升形，总会重玄，以化天人，南方梵宝昌阳丹灵真老之符，又曰《元始度劫开玄之书》，祈禳尘劫，安镇宝祚，紫虚郁罗，以度无量，中央玉宝元灵元老之符，又曰《灵宝金阙赤字真文》，覆载造化，包罗神明，八景妙音，以维万物，西方七宝金门皓灵皇老之符，又曰《九天玉霄妙有宝策》，司制九垒，调节星宿，幽然真空，以存经纬，北方洞阴朔单郁绝五灵玄老之符，又曰《太微丹晨荡魔之祝》，检校功过，定立福祸，九天冥眇，以消魔精，此五符者，皆与五帝同真，不生不毁者也，禹记之於衡山，仓颉助之，千二百字，膺箓继明，俱为龙篆凤文，莹然出光，非其至诚，难可参详，故曰禹碑，此则帝经留迹於世，古之首有，夫五帝者，应乎五德，帝鸿为始，夏禹为终，此二帝皆有功於黎元之大者也，夏代过诸天子，凡治七政，庸命格礼，因此禹祖遗泽，悉相承受，既至履癸，失德而放，残虐凶戾，天心不祚，不堪大统，徼祸祅灾，获罪於帝，帝命神霄皓翁真君，於应元府，击鼓廿四，集召部将，策驱雷车，上掣泓宏，枢机风火，杀桀於南巢之野，拔碑於岣嵝之峰，今惟余七十七字，计之九行，后至太初无上文始真君，帝经始传。

九化 告列子

诗有：文王在上，於昭于天。书颂武王：受命文考，类于上帝，宜于冢土，以尔有众，厎天之罚。后在康王，周室业峨，四夷咸服，万邦无虞，克持至礼，自五帝治，禹王以来，夏承帝经，又难永秉，至於商者，惟汤知之，魔鬼横行，六天气虐，而生诈巧，渐去淳古之风，王悲乎此，故祀上帝，求听大道，帝感其诚，聚玄宸九阳之炁，通丹明玉微之形，降於天水，姓尹名喜，字曰公文，少知坟索，博览典丘，霜操神守，志禀真一，目隐日精，瞳浮紫气，康王闻之，拜为大夫，又拜东宫宾友，后在昭王，世道衰薄，仁德如废，惟知俗礼，行於居丧之事，不持仁孝之心，而执其相，实非仁孝，流乎末节，深可哀哉，真人上登终南，结草为宫，静居楼观，瞻见东方天象，紫微易座，三垣环拱，天狼去隐，不敢肆害，二炁变化，回合太清，万神朝礼，仙官稽首，金阙叩钟，玄都击磬，青龙前引，白虎后行，真武仗钺，太玄横剑，有天人相，昆仑为冠，七宝为榻，日月为辇，北斗为轴，南斗为毂，戴九履一，持五握十，又闻帝曰：诸子斯世。知是老君化身，将传经教，遂请昭王，出为函谷关令，号关尹子，旷观帝经，著书九篇，阐其略义，癸丑之年，老子既至，真人设座以迎，相谈甚欢，又留道德千言，诏之后学，南华亦赞文始、老子云：古之博大真人，是曰春秋之前，诸子之首，百家之师，圣贤之长，学贯大乘，清静自然，无染世垢，道家之君，尊为天子，惟吾文始，稽文始之圣号，专虚致柔曰文，抱朴弃欲曰文，遍知天下曰文，俭勤宽叡曰文，圣治慈惠曰文，灵德广覆曰文，潜心休誉曰文，执古御有曰文，巍奕妙严曰文，重玄中观曰文，玄元之祖曰始，万道之宗曰始，象帝自有曰始，一在永在曰始，肇世开劫曰始，尊贵无伦曰始，上极无上曰始，离有绝无曰始，洞照大千曰始，杳冥真际曰始，再过数纪，岁约二百，以抵春秋，礼崩乐坏，太史公曰：诸侯彊并弱，政由方伯。勾践之后，三家分晋，七雄争王，兵戈竞起，是曰战国，而夫春秋战国之教，管子辅齐，晏仲复礼，孔氏兴学，墨翟著说，公孙辨名，鬼谷捭阖，乃称诸子，学说经著，传而有随，门徒从之，故以称曰百家，郑有真人名列御寇，今则尊以列子，即是冲虚真人，居於圃田，尝师壶丘子林、老商氏，此皆大贤，而后能冯虚御风，遗世独立，身合玄旨，勤而不慢，文始闻之於老子，而往见，先以射术教之，列子能中，而真人问曰：“何以然？”对曰：“箭弓一也，无不致也。”再问：“箭何乘乎？”再对：“乘气而行，否则止滞。”真人语之曰：“汝今御风凭虚，而能游乎河岳，河岳之外者，不外乎八荒耳，八荒之外者，不外乎日月耳，日月之外者，焉外乎天地哉？古有神人善翱翔，尚不能穷八荒，何况於汝？箭其如身也，发而乘四时之势，行而凭运度之机，不可须臾而离，汝今窥一而合之，是如箭弓之一，故能御之，未若穷其无穷之性，而至无极之极。”列子退而习之，三年过再谒真人，告曰：“汝今身契天地，策使雷霆，腾逐电精，发乎阴阳，止於皓魄，亦寓天地之间，夫至人者，外物於心，外无其外，内心於道，内无其内，游乎众妙之门，提挈宇宙，眇然而不可得，混然而不可搏，冥兮无名，杳兮无功，神明通幽，体即重玄，与道合真，此则天地寓於汝身，万物在於一心。”列子退而习之，十年过再谒真人，文始知其道成，遂授帝经，封号冲虚，秘付金冠玉箓、黑衣玄裳，同返梵昌玄奕之天，兹此为始，帝经显传於经教，再无更易。

已上三化，帝经之辞，皆古篆之书象，碑铭之朕迹。

窃以帝经历世妙化，始於洪元之先，终乎尘劫之后，邈永绳然，浩浩荡荡，不生不灭，本迹无涯，不可具知者也。</textarea></pre>
  </div>

</div>

<div id="footer">
  
    <em>Last updated 2024-02-07 18:30:41.998679.</em>
  
</div>
</body>