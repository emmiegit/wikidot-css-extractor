<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>SCP-PL-143</title>
</head>
<body>
<div id="container">
  
  <div class="page">
    <h1 class="title">SCP-PL-143</h1>
    <p>
      Link to article: <a href="https://scp-wiki.wikidot.com/scp-pl-143" target="_blank">SCP-PL-143</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/component:image-block" target="_blank"><code>component:image-block</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          <pre><code>footer-wikiwalk-nav</code></pre>
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]
[[include component:image-block name=SCP-PL-143.jpg|caption= SCP-PL-143 z bliska|width=250px]]
**Identyfikator Podmiotu**: SCP-PL-143

**Klasa Podmiotu**: Euclid

**Specjalne Czynności Przechowawcze**: Teren przechowawczy został ogrodzony 3-metrowym płotem. Kwatery dla pracowników zostały zbudowane w odległości 500 metrów od obiektu. Ze względu na niemożność stałego zasłonięcia SCP-PL-143, jego zasięg oddziaływania musi być wyraźnie oznaczony w sposób niekrępujący widoczności obiektu. Sam zasięg musi być codziennie sprawdzany pod kątem zmian za pośrednictwem pracownika klasy D. Personel odpowiedzialny za monitorowanie podmiotu jest zobowiązany natychmiast zgłaszać jakiekolwiek zmiany w owym zasięgu. Wszelka obserwacja obiektu powinna odbywać się poprzez lornetki lub zamontowany system monitoringu. O ile sytuacja nie wymaga inaczej, pracownicy zobowiązani są zachować dystans co najmniej 200 metrów od anomalii. Cywilom, którzy wtargną na teren przechowawczy SCP-PL-143 i zostaną wystawieni na jego działanie, należy podać preparaty amnezyjne klasy C.

**Opis**: SCP-PL-143 to wiśnia pospolita, znajdująca się w nieuczęszczanym lesie, niedaleko miejscowości ██████. Obiekt osadzony jest na polanie i oddalony o 100 metrów od linii drzew. Bezpośrednia obserwacja podmiotu sugeruje, iż znajduje się on w stanie nieprzerwanego rozkwitu.  Dokumentacja fotograficzna anomalii jednak temu zaprzecza. 

SCP-PL-143-1 to 2-metrowy cienisty humanoid, sylwetką przypominający wychudzonego mężczyznę. Nie posiada twarzy i ma zgarbioną posturę. Pojawia się w losowych odstępach czasu w promieniu 100 metrów od SCP-PL-143, jest niewidoczny na nagraniach. Jego przybyciu towarzyszy pojawienie się gęstej mgły, która jednak w żaden sposób nie ogranicza widoczności wiśni. Osoby obecne wewnątrz mgły zgłaszały zapach spalonego drewna.

Pomimo przeciętnego wyglądu na zdjęciach, zeznania naocznych świadków opisując obiekt, przedstawiają tylko pozytywne cechy, które często zostają wyolbrzymione. Możliwość manipulacji percepcją swoich obserwatorów pozwala obiektowi na wabienie ofiar. Mimo że sam podmiot nie przymusza w żaden sposób do zbliżenia się, urzekający obraz prezentowany przez halucynację skutecznie nakłania okolicznych ludzi do podejścia. Osoby wpatrujące się w SCP-PL-143 w odległości nie większej niż 100 metrów, przechodzą w stan przypominający głęboką hipnozę. Efekt ten zachodzi po upływie od 10 sekund do 5 minut, zależnie od odległości i wymaga nieprzerwanej obserwacji; krótkie zerknięcia, nawet gdy w bezpośredniej bliskości drzewa, nie prowadzą do żadnych następstw. Osoby poddane działaniu SCP-PL-143 zgłaszały jednak nadzwyczajną trudność w odwróceniu wzroku, tłumacząc to &#34;niesamowitym pięknem&#34; drzewa. Stan ten może zostać przerwany wyłącznie poprzez bezpośredni kontakt fizyczny z innym człowiekiem — próby przebudzenia osób znajdujących się pod wpływem podmiotu przy pomocy innych bodźców nie powiodły się. Jedynymi okolicznościami, które również prowadzą do przerwania oddziaływania obiektu, są śmierć organizmu lub interakcja z SCP-PL-143-1, którego manifestacja tymczasowo uniemożliwia wybudzenie przy pomocy kontaktu fizycznego.

Jeśli przy SCP-PL-143 nie znajduje się nikt będący pod jego wpływem, SCP-PL-143-1 zniknie po uprzednim rozejrzeniu się po okolicy. Byt całkowicie zignoruje osoby, które nie są poddane działaniu podmiotu, nawet w przypadku kontaktu fizycznego. --Nie zareaguje on również na żadne inne bodźce-- (patrz incydent PL-143-1). Jeżeli spostrzeże on cokolwiek blokującego widok wiśni, natychmiast to usunie.

W sytuacji, gdy SCP-PL-143-1 natknie się na osoby zahipnotyzowane przez SCP-PL-143, zacznie on krążyć wokół nich, prawdopodobnie zastanawiając się nad wyborem ofiary. Po upływie od kilkudziesięciu sekund do kilku minut byt chwyci wybraną osobę i zniknie wraz z nią, doprowadzając do natychmiastowego rozproszenia się mgły. Następnie, pozostałe osoby pod wpływem SCP-PL-143 odzyskają przytomność, a oddziaływanie obiektu zaniknie na okres od godziny do 3 dni.

Warte odnotowania jest, iż SCP-PL-143-1 wydaje się niechętny do porywania osób poniżej 20 roku życia. W sytuacjach, gdy tylko takowe były dostępne, byt zwlekał najdłużej i zawsze wybierał tę najstarszą. Natomiast w przypadkach wyłącznej dostępności osób poniżej 15 roku życia, SCP-PL-143-1 kończył swoją manifestację, nie biorąc ze sobą ofiary.

Jak dotąd wszelkie próby odnalezienia osób pochwyconych przez SCP-PL-143-1 zakończyły się niepowodzeniem. W przypadku ofiar mających przy sobie nadajniki GPS, nadawany przez nie sygnał niezmiennie wskazuje na lokalizację SCP-PL-143. Dokładna obserwacja wiśni wykazała również, iż każde udane porwanie skutkuje manifestacją dodatkowego kwiatu. Dotyczy to jednak tylko halucynacji- fizyczna postać drzewa nie ulega zmianie. Z uwagi na incydent PL-143-1, plany zbadania tej właściwości podmiotu zostały zawieszone do odwołania.

**Raport z pozyskania SCP-PL-143**: Uwagę agenta ████████ ████████████ zwróciła seria lokalnych zaginięć. Wszystkie ofiary (17-latek oraz 3 dorosłych członków grup poszukiwawczych) były widziane po raz ostatni w lesie niedaleko ██████. W sposób szczególny podejrzenia agenta wzbudził fakt, iż zniknięcia te miały miejsce, gdy owi ludzie znajdowali się w co najmniej kilkuosobowych grupach. Świadkowie nie byli jednak w stanie przypomnieć sobie momentu oddalenia się poszukiwanych od reszty. Po dokładnym przeszukaniu lasu agent natrafił na SCP-PL-143 w stanie aktywnym. Agent skontaktował się z pracownikami Fundacji działającymi pod przykrywką w miejscowej policji, w celu tymczasowego zablokowania dostępu do wyżej wspomnianego lasu. Następnie, wraz ze specjalnie oddelegowaną jednostką, dokonał zabezpieczenia obiektu. Fundacja odkupiła od lokalnych właścicieli ziemię w promieniu kilometra od położenia podmiotu, za pośrednictwem podstawionej firmy ████████ 
Spółka z o.o.

Agent ████████ ████████████ zeznał, iż kluczową rolę w rozpoznaniu i zabezpieczeniu SCP-PL-143 odegrała &#34;Legenda o pustelniku&#34;, której treść poznał dzięki 70-letniemu ██████████ ███████. Zapis rozmowy wspomnianej osoby z agentem jest dostępny w dalszej części dokumentu.

**Raport z incydentu PL-143-1**: Dnia ██ maja, 20██ roku podjęto próbę sprowokowania reakcji SCP-PL-143-1 przy pomocy broni palnej. D-████ wręczono pistolet Walther P99 &#39;&#39;Rad&#39;&#39; (kaliber 9 mm) z poleceniem oddania serii trzech strzałów w tors SCP-PL-143-1. Pierwsze dwa strzały przeszły na wylot, nie pozostawiając śladów i nie powodując żadnej reakcji u bytu. Z kolei ostatni pocisk również przeszedł na wylot, jednak niespodziewanie trafił w SCP-PL-143. W konsekwencji SCP-PL-143-1 zawył z bólu i rzucił się w kierunku D-████, chwytając go i znikając. Oddziaływanie podmiotu nie zanikło jednak, jak ma to zwykle miejsce w przypadku pochwycenia ofiary. Po szkodach spowodowanych przez nabój na wiśni nie było żadnego śladu następnego dnia. Wszelkie eksperymenty wymagające fizycznego naruszenia obiektu, zostały tymczasowo odwołane.

[[collapsible show=&#34;Zapis pozyskania przez agenta treści &#34;Legendy o pustelniku&#34;&#34; hide=&#34;Zamknij&#34;]]
&gt;
&gt; **Rozmówca A:** Agent ████████ ████████████
&gt; **Rozmówca B:** ██████████ ███████
&gt; **Wstęp:** Do rozmowy doszło przypadkowo w jednym z barów w ██████,
&gt; gdy agent ████████████, działając pod przykrywką jako dziennikarz, 
&gt; zbierał informacje na temat niedawnych zaginięć. Początek i koniec rozmowy wycięto
&gt; ze względu na ich nieistotność dla raportu.
&gt; 
&gt;
&gt; **&lt;Początek fragmentu, [00h05m34s]&gt;**
&gt; **A:** A więc znał Pan tego chłopaka, który zaginął jako pierwszy?
&gt;
&gt; **B:** Nie powiedziałbym, że go znałem. Przyszedł raz do mnie z bandą znajomych, 
&gt; wypytując o &#34;Legendę o pustelniku&#34;.
&gt;
&gt; **A:** Cóż to takiego?
&gt;
&gt; **B:** Stara, lokalna historia. Dziś prawie że zapomniana. Zdumiewa mnie, że w ogóle
&gt; dowiedzieli się o jej istnieniu.
&gt;
&gt; **A:** O czym opowiada?
&gt;
&gt; **B:** Myślałem, że interesują Pana fakty, nie bajki sprzed 200 lat.
&gt;
&gt; **A:** Powiedzmy, że jestem ciekawski.
&gt;
&gt; **B:** [śmieje się] No dobrze, Panie &#34;Ciekawski&#34;. Jak już wspomniałem, historia ta miała
&gt; rzekomo miejsce około 200 lat temu. Tytułowy pustelnik miał mieszkać w tym samym
&gt; lesie, gdzie ostatnio widziano naszych nieszczęśników. Jak na pustelnika przystało, miał
&gt; bardzo skromną chatkę odizolowaną od cywilizacji. Często odwiedzały go jednak dzieci
&gt; z rozrastającej się pobliskiej wioski, naszego ██████.
&gt;
&gt; **A:** Pustelnik wydawał im się taki interesujący?
&gt;
&gt; **B:** Nie chodziło o pustelnika, tylko o jego wiśnię.
&gt;
&gt; **A:** Wiśnię?
&gt;
&gt; **B:** Podobno udało mu się wyhodować przepiękne drzewo wiśni. Miało ono przepełniać
&gt; zachwytem każdego, kto je ujrzał. Natomiast smak owoców drzewa dorównywał jego 
&gt; wyglądowi. Chłystki spędzały ogromne ilości czasu, bawiąc się w okolicy. Pustelnikowi to nie przeszkadzało, ale ich rodzicom już tak.
&gt;
&gt; **A:** Czy legenda podaje gatunek tej wiśni?
&gt;
&gt; **B:** Niestety nie. Wracając do historii, rodzicom nie podobał się fakt, iż ich pociechy
&gt; zapuszczały się głęboko w las w celu spotkania z kompletnie obcym mężczyzną. 
&gt; Ale, nawet gdy większość z nich zakazała tych wypraw, bachory zaczęły po prostu 
&gt; wymykać się z domów. Nie muszę chyba mówić, że to dodatkowo wzmogło ogólną 
&gt; niechęć wobec pustelnika.
&gt;
&gt; **A:** I rozumiem, że jak to w legendzie, coś się stało?
&gt;
&gt; **B:** Owszem. Jedno z dzieci zaginęło. Chłopiec.
&gt;
&gt; **A:** Zaś pierwsze podejrzenia padły na pustelnika?
&gt;
&gt; **B:** Dokładnie. Grupa dorosłych udała się do jego domostwa, ale nikogo nie zastała. 
&gt; Po kilku godzinach poszukiwań znaleźli pustelnika stojącego nad zmasakrowanym ciałem
&gt; zaginionego młokosa. No i wpadli w szał.
&gt;
&gt; **A:** Zabili go?
&gt;
&gt; **B:** Żeby tylko. Przywiązali go do jego wiśni i podpalili ją.
&gt;
&gt; **A:** A on faktycznie zabił tego dzieciaka?
&gt;
&gt; **B:** Nie wiem, czy określenie &#34;faktycznie&#34; pasuje do rozpraw o legendzie. 
&gt; Nie, nie zabił go. Po dokładnych oględzinach ciała okazało się, że chłopca zagryzły wilki. 
&gt; Później jedno z dzieci wyznało, że powiedziało pustelnikowi o zaginięciu, a on 
&gt; zmartwiony od razu wyruszył na poszukiwania. Stąd jego nieobecność.
&gt;
&gt; **A:** Dorośli okazali skruchę?
&gt;
&gt; **B:** Ani trochę. Jedyne czym się martwili, to zatajeniem swojej zbrodni. Jedynie któreś z
&gt; berbeci zasadziło nową wiśnię w miejsce spalonej. Nowe drzewo nigdy jednak 
&gt; nie dorównało pięknem poprzedniemu. Podobno cały czas jest w tym lesie. 
&gt; Jednak to musiałaby być doprawdy niesamowita wiśnia, żeby przetrwać tyle czasu. 
&gt;
&gt; **A:** Czy powstanie tej legendy zbiegło się z jakimiś konkretnymi wydarzeniami?
&gt;
&gt; **B:** Trafił Pan w dziesiątkę. W latach od 18██ do 18██ miała tu miejsce seria zaginięć, 
&gt; dużo większa niż aktualna, zniknęło kilkanaście osób. Skończyło się to dopiero, 
&gt; gdy władze wymusiły na lokalnych właścicielach ziemskich odcięcie dostępu do 
&gt; wiadomego lasu. No więc oczywiście, ktoś z wybujałą wyobraźnią stworzył całkiem 
&gt; nośnią historyjkę i w atmosferze paniki plotki poszły w świat. Ludzie szybko zaczęli
&gt; gadać o &#34;mściwym duchu zamordowanego pustelnika zwabiającym swoje ofiary 
&gt; przy pomocy urokliwej wiśni&#34;.Jednak legenda jak prędko przyszła, tak prędko poszła. 
&gt; Ja znam ją dzięki pamiętnikowi mojego prapradziadka, nie mam bladego pojęcia, jak tamte smarkacze o niej usłyszały.
&gt;
&gt;
&gt; **&lt;Koniec fragmentu, [00h11m28s]&gt;**
&gt; 
[[/collapsible]]

[[footnoteblock]]

[[div class=&#34;footer-wikiwalk-nav&#34;]]
[[=]]
&lt;&lt; [[[SCP-PL-142]]] | SCP-PL-143 | [[[SCP-PL-144]]] &gt;&gt;
[[/=]]
[[/div]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:40.082552.</em>
  
</div>
</body>