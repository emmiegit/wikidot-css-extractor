<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Záznam Experimentu 455</title>
</head>
<body>
<div id="container">
  
  <div class="page">
    <h1 class="title">Záznam Experimentu 455</h1>
    <p>
      Link to article: <a href="https://scp-wiki.wikidot.com/experiment-log-455" target="_blank">Záznam Experimentu 455</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/info:start" target="_blank"><code>info:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/info:end" target="_blank"><code>info:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include info:start]]
**Název: Záznam Experimentu 455**
**Originál:** http://scp-wiki.net/experiment-log-455
**Autor:** [[*user NekoChris]]
**Překladatel:** [[*user fikus3x3]]
[[include info:end]]

**[#First-Encounter První setkání]**
**[#Team-3 Tým 3]**

**Záznamy z Průzkumu [[[SCP-455]]]**

[[# First-Encounter]]**__První setkání__**

Prvotní zprávy o zmizení týmu záchranné operace týkající se [[[SCP-455]]] vedly k jeho zařazení do našich databází. Byl vyslán pětičlenný průzkumný tým, který měl určit stav civilních výzkumníků. Tým se skládal ze dvou terénních analytiků a tří bezpečnostních pracovníků. Vzhledem k tomu, že uvízlé nákladní plavidlo bylo vyhodnoceno jako hrozba nízkého stupně, nebyl s týmem udržován žádný přímý kontakt. Podle rozkazů měl tým každých 24 hodin kontaktovat své řídicí velitelství. Po třech bezproblémových dnech se tým neohlásil. Po dvou dnech, kdy se s nimi nepodařilo navázat spojení, byl vyslán druhý tým, aby výpadek komunikace prošetřil. Tento tým se skládal z deseti polních agentů se standardním vybavením pro střet s humanoidními agresory.

Prohlídka okolí [[[SCP-455]]] odhalila tábořiště prvního průzkumného týmu ve stavu, který naznačoval jejich brzký návrat. Rýžovar ponechaný několik dní v provozu obsahoval silně spálené potraviny. Byly nalezeny zapnuté a funkční průzkumné notebooky, napájené z přenosného generátoru v táboře. Podle analýzy zpráv z notebooků nebyla před přerušením komunikace na místě, ani ze strany [[[SCP-455]]] zaznamenána žádná významná aktivita, která by stála za zmínku. Poslední záznam zmiňuje lidské hlasy vycházející z hlubin [[[SCP-455]]] a odebrání se k průzkumu pro případ, že během záchranné operace byli přehlédnuti nějací přeživší.

Po nahlášení informací o stavu tábořiště Týmu 1 bylo Týmu 2 nařízeno udržovat stálé rádiové spojení prostřednictvím dálkového systému, který se již nachází v táboře. Následuje zkrácený přepis zvukového záznamu pořízeného během pátrání Týmu 2 po Týmu 1 uvnitř [[[SCP-455]]].

&gt; **T2L**: Velitelství, tady T2L, prosím odpovězte.
&gt; 
&gt; **Velitelství**: T2L, tady velitelství, slyšíme vás čistě a jasně, přepínám.
&gt; 
&gt; **T2L**: Rozumím, právě se nacházíme na palubě lodi. Slunce ještě nezapadlo, a i když vidíme do podpalubí, není to moc daleko. Svítilny nám příliš nepomáhají. Abychom se vyhnuli rozdělení, rozhodli jsme se upustit od přímého sestupu do trupu a místo toho použijeme k přístupu schody na palubu posádky. Potvrďte prosím, zda je to přijatelné. Přepínám.
&gt; 
&gt; **Velitelství**: Rozumím, T2L, od této chvíle máte naprostou volnost, přepínám. S Týmem 1 už nejsme v kontaktu několik dní, pár minut navíc jim neublíží. Postupujte rychle, ale opatrně.

&lt;**Nepodstatný Záznam Odstraněn**&gt;

&gt; **T2L**: Velitelství, tady T2L, máme tady něco neobvyklého, přepínám.
&gt; 
&gt; **Velitelství**: T2L, tady velitelství, co se stalo?
&gt; 
&gt; **T2L**: Momentálně se nacházíme na třetí palubě lodi, pane, ale trvalo nám asi půl hodiny, než jsme se sem dostali. Něco není zřejmě úplně v pořádku se vzdáleností mezi patry, nezdá se mi že bychom strávili deset minut cestou mezi jednotlivými patry.
&gt; 
&gt; **Velitelství**: Rozumím T2L, navrhujeme, abyste poslali jednoho člena zpět na povrch a pak ho nechali vrátit, prosím, informujte nás o uplynulém čase, přepínám.

&lt;**Nepodstatný Záznam Odstraněn**&gt;

&gt; **T2L**: Velitelství, tady T2L, řídili jsme se vaší radou a vyslali jsme člena týmu. Jeho první návrat trval čtyři minuty a další dva návraty trvaly sprintem pouze po dvou minutách. Všichni jsme při sestupu zaznamenali třicet minut a zaznamenávali jsme také časy návratu našeho průzkumníka. Rozhodně je tady něco v nepořádku.
&gt; 
&gt; **Velitelství**: Pokračujte podle plánu T2L, časové prodlevy byly zaznamenány, ale nevidíme důvod, proč kvůli tomu přerušovat misi. Při výskytu těchto časových prodlev buďte prosím opatrní a v případě podezření se nás ihned pokuste kontaktovat, abychom mohli potvrdit čas od posledního kontaktu. Kromě toho, pokud dojde k rádiovému tichu, zachovejte prosím maximální rozvahu.
&gt; 
&gt; . . . . . . . . .
&gt; 
&gt; **Velitelství**: T2L odpovězte?
&gt;
&gt; . . . . . . . . .  
&gt;
&gt; **Velitelství**: T2L?
&gt;
&gt; . . . . . . . . .
&gt;
&gt; **Velitelství**: Kurva.

&lt;**Nepodstatný Záznam Odstraněn**&gt;

&gt; **T2L**: Velitelství, tady T2L, prosím zopakujte to?
&gt; 
&gt; **Velitelství**: T2L, kde jste sakra byli?
&gt; 
&gt; **T2L**: Um... my... právě jsme spolu mluvili, pane.
&gt; 
&gt; **Velitelství**: Jak je to dlouho?!
&gt; 
&gt; **T2L**: Pa... Pane! Tři...Třicet vteřin? Možná padesát? Chlapi? Ano, méně než minutu.
&gt; 
&gt; **Velitelství**: T2L, upozorňujeme, že jsme s vámi nebyli v kontaktu plus mínus šestnáct hodin, přepínám.
&gt; 
&gt; **T2L**: Pa... Pane? To nemůže být pravda, právě jste...
&gt; 
&gt; **Velitelství**: Poslouchejte, nevím co se to tam děje za sračky, ale chci, aby jste udělali tohle. Půjdete dolů po těch zasraných schodech, prohledáte podpalubí, jakmile se tam dostanete tak podáte zprávu a pak vypadnete, je to jasný?
&gt; 
&gt; **T2L**: Pane, ano pane! Konec!

&lt;**Nepodstatný Záznam Odstraněn**&gt;

&gt; **T2L**: Pane, jsme zřejmě na dně lodi, podle našich počtů o pět pater níž, což je pro nákladní loď této velikosti standardní. Blížíme se k podpalubí a...
&gt; 
&gt; **Velitelství**: ... T2L, tady velitelství... a?
&gt; 
&gt; **T2L**: Je tady něco... divného... s dveřmi pane.
&gt; 
&gt; **Velitelství**: Detaily, T2L. Definujte divného.
&gt; 
&gt; **T2L**: No, jsou nedotčené pane. Zbytek lodi je posraná rezavá díra, ale tyhle dveře vypadají, jako by právě vyjely z lisu na kovy.
&gt; 
&gt; **Velitelství**: Beru na vědomí T2L, postupujte s maximální opatrností a připravte zbraně.
&gt; 
&gt; **T2L**: Pane ano pane! Otevíráme dveře. //*v pozadí je slyšet odemykání dveří*// Nyní se díváme do podpalubí pane, postupujeme vpřed.
&gt; 
&gt; **Velitelství**: Pro tuto chvíli se odmlčím, soustřeďte se na prohledání podpalubí a na cestu nahoru.
&gt; 
&gt; //*V pozadí je slyšet zvuk bouchnutí dveří a otočení zámku zpět*//
&gt; 
&gt; **T2L**: Kurva, ty jsi to zavřel? 
&gt; 
&gt; **Fainter**: Ne pane! Zavřelo se to samo. 
&gt; 
&gt; **T2L**: Co to sakra... Velitelství, zdá se, že jsme tu teď zamčení, ale nad námi je vidět denní světlo, takže se asi můžeme dostat ven, pokud by dveře nešli... co je to? Velitelství, zdá se, že jsou tu s námi dole nějací lidé, v rohu je odhadem asi patnáct lidí, kteří se k sobě choulí. Vypadají, že jsou zranění, jdeme k nim.
&gt; 
&gt; . . . . . .
&gt; 
&gt; **T2L**: Hele, to je Don. Done! Chlape! Vstávej! Vstá... oh... kurva. Velitelství, ozvěte se, velitelství, ozvěte se, ozvěte se.
&gt; 
&gt; **Velitelství**: T2L, tady velitelství, co se děje?
&gt; 
&gt; **T2L**: Našli jsme záchranný tým a první tým, jsou tady a... nevím, jestli jsou naživu, nebo ne, ale jsou--
&gt; 
&gt; **Velitelství**: T2L? Co jsou? Ozvěte se!
&gt; 
&gt; **T2L**: Počkat, kam zmizel Ramses? Byl hned... Danieli! Vincente!? Co to kurva... Velitelství, právě jsme přišli o tři... ne čtyři, čtyři členy.
&gt; 
&gt; **Velitelství**: T2L to nedává smysl, co myslíte tím že jste o ně přišli? Neslyším žádnou střelbu ze zbraní.
&gt; 
&gt; **T2L**: Jsou prostě pryč pane, stáli přímo za náma na křídle a jsou PRYČ. .. Spencere? Co je... posviťte někdo na Spencera... Kam zmizel? Zkurvysyn...
&gt; 
&gt; **Velitelství**: T2L co se to tam děje?
&gt; 
&gt; **T2L**: Velitelství, očividně jsme přišli o čtyři muže, byli hned za námi a teď jsou pryč.
&gt; //(neznámý zvuk připomínající posouvání kovu)//
&gt; 
&gt; **Velitelství**: T2L?! T2L Odpovězte! Odpovězte?! Kam sakra zase zmiz--
&gt; 
&gt; **Baker**: Velitelství?! OZVĚTE SE?!
&gt; 
&gt; **Velitelství**: T2L jsem tady, prosím mluvte.
&gt; 
&gt; **Baker**: Kurva kurva kurva oni odpověděli, chlapi, velitelství odpovědělo! Velitelství, tady Baker a jsem tu s Jensenem a Thomasem z Týmu 2 který byl vyslán...
&gt; 
&gt; **Velitelství**: Víme, s kým tam jste, Bakere, před deseti vteřinami jsme mluvili s T2L, kde je--
&gt; 
&gt; **Baker**: Vel.. Velitelství, už dva týdny jsme vás neslyšeli. Došly nám zásoby, ale našli jsme nějaké jídlo v jedné z místností posádky. T2L je mrtvý od doby, co jsme vešli do podpalubí. On... šel se podívat na ty lidi v podpalubí a jakmile se k nim přiblížil, ten poklop vzadu se rozletěl a udělal obrovský hluk. Všichni jsme se na něj otočili, pak zpátky k T2L a... byl pryč, on i ti lidé v rohu, prostě pryč, stejně jako ostatní. Prohledávali jsme loď, nahoru a dolů, nahoru a dolů, ale nenašli jsme ho...
&gt; 
&gt; **Velitelství**: Vrátili jste se na povrch pro zásoby Bakere? Ta loď by měla mít maximálně pět podlaž--
&gt; 
&gt; **Baker**: To... To nás nikdy nenapadlo. Tahle loď má minimálně třicet pater pane, minimálně! Ale našli jsme kajutu pro posádku s jídlem a už jsme...
&gt; 
&gt; **Velitelství**: Bakere, náš první tým hlásil, že loď byla na břehu nejméně třicet let, možná i více. Jaké přesně jídlo jste tam našli, které by mohlo být ještě jedlé?
&gt; 
&gt; ...
&gt; 
&gt; **Velitelství**: Bakere?
&gt; 
&gt; **Baker**: ...Třicet, let?
&gt; 
&gt; **Velitelství**: Bakere, poslouchejte pozorně. Chci abyste se vy a všichni, kdo tam zůstal, okamžitě dostali na palubu lodi, Vysíláme záchranný tým aby...
&gt; 
&gt; //(výstřel)//
&gt; //(výstřel)//
&gt; 
&gt; **Velitelství**: BAKERE?!
&gt; 
&gt; //(výstřel)//
&gt; 
&gt; **Velitelství**: ... BAKERE?! Ozvěte se?! Co se to tam kurva děje?!
&gt; 

Na místo [[[SCP-455]]] byl vyslán třetí tým těžce vyzbrojených průzkumných jednotek, které z horní paluby prozkoumaly nákladový prostor pomocí silných svítilen a světlic. Nebyly nalezeny žádné známky života, ani žádné známky toho, že by tam někdy nějaký byl. Podle hlášení je vrstva prachu a rzi silná asi jeden palec, což bylo zjištěno podle mraku a rozptylem způsobeným světlicemi, které byly do nákladového prostoru vhozeny. Tým 3 byl odvolán a s vysokou prioritou byl vyslán průzkumný tým, aby důkladně prozkoumal osud tří pohřešovaných skupin v [[[SCP-455]]].

[[# Team-3]]**__Tým 3__**

Po neúspěšných pokusech prvních dvou týmu vyslaných do [[[SCP-455]]] byl sestaven a na místo vyslán třetí tým složený z velmi zkušených a kvalifikovaných veteránů v oblasti průzkumu a zkoumání zajímavých nebo rizikových míst. Tým se skládal z pěti osob a jeho součástí byl také technik, který měl na starosti udržování komunikačního spojení s týmem a který měl po celou dobu zůstat mimo [[[SCP-455]]]. Bez vědomí Týmu 3 byl složen čtvrtý tým, rovněž složený z pěti členů, s kódovým označením &#34;Ripcord&#34;, a byl umístěn v pohotovostní pozici přibližně deset mil odtud. Jejich účelem byla nouzová evakuace Týmu 3, pokud by to bylo nutné, a měli se vydat na místo [[[SCP-455]]] ihned poté, co tam Tým 3 vstoupí, aby se zkrátila doba reakce.

Výbava Týmu 3 zahrnovala dvě samostatné video záznamové jednotky, z nichž jedna byla přidělena vedoucímu T3L a druhá specialistovi na videozáznamy T3V. To bylo považováno za nezbytné vzhledem k časovým prodlevám, ke kterým došlo během vyšetřování Týmu 2. Jeden z členů Týmu 3 dostal pokyn, aby vstoupil do [[[SCP-455]]] přímo přes nákladový prostor a byl připoután k palubě pomocí kladkového systému.

&gt; **Velitelství**: T3L, tady velitelství, jsme online a čekáme na zprávy, přepínám.
&gt; 
&gt; **T3L**: Rozumím, tady T3L. Připravujeme se na vstup do lodi po schodech. Evans je na pozici u nákladového prostoru.
&gt; 
&gt; **Velitelství**: Rozumím. Projděte oběma vchody a přesuňte se přímo do nákladového prostoru, kde se setkáte s Evansem.
&gt; 
&gt; T3V zaznamenává Evansův sestup a všechna světla v nákladovém prostoru i na palubě jsou aktivní.

Hlavní skupina Týmu 3 vstoupila na schodiště do [[[SCP-455]]] a sekundární jednotka sestoupila do nákladového prostoru, kde zmizel Tým 2. Během tří minut po vstupu do [[[SCP-455]]] však videopřenos hlavní skupiny náhle skončil. Sekundární jednotka nezaznamenala během sestupu žádné problémy a čekala v nákladovém prostoru pod dohledem T3V, který během pěti minut zaznamenal něco, co se skládalo z Evansovy chůze v kruzích, krátkého tance a mávání do kamery. Velitelství zvažovalo vyslání T3V na průzkum schodiště, ale nakonec dospělo k závěru, že je třeba se plně soustředit na Evanse, který byl uvnitř [[[SCP-455]]] a nedocházelo u něj k žádným anomáliím. Když se objevily obavy, zda operaci ukončit, nebo v ní pokračovat, byl obnoven videopřenos T3L.

&gt; **Velitelství**: T3L okamžitě odpovězte, přepínám. Ztratili jsme s vámi spojení, co se stalo? 
&gt; 
&gt; **T3L**: VELITELSTVÍ?! VELITELSTVÍ OZVĚTE SE! PRO BOHA... Jste tam... bože... tad... tady je T3L... Ztratili jsme dva muže... Zbytek z nás je stále naživu... Tohle místo je... je...
&gt; 
&gt; **Velitelství**: Kolik času uplynulo pro vaši skupinu?
&gt; 
&gt; **T3L**: Ča... Času? Deset hodin pane. Přišli jsme sem před deseti hodinami a...
&gt; 
&gt; **Velitelství**: Nyní zpomalte T3L. Jste v tuto chvíli na bezpečném místě?
&gt; 
&gt; **T3L**: Ano jsme... v téhle místnost jsme v pohodě... zdá se, že je to sklad potravin...
&gt; 
&gt; **Velitelství**: NIČEHO se v té místnosti nedotýkejte T3L a poslouchejte pozorně. Mise probíhá teprve pět minut. Evans je v nákladovém prostoru... zřejmě teď předvádí Kladivo... teď poslouchejte, chci, abyste mi přesně popsali, co se stalo a neopouštěli tu místnost. V té místnosti nic nejezte. Popadněte dech, zajistěte vchod a mluvte se mnou.

T3L popsal, že v lodi sestoupili o dvacet pater dolů, i když potápěči zvenčí zjistili, že jich nemůže mít víc než šest. Během této doby dostal T3V pokyn vyzdvihnout Evanse zpět z nákladového prostoru a zajistit ho nahoře.

&gt; **T3L**: Dobře... tak jo... klid... uklidni se... dobře... velitelství. Takže... Pokračovali jsme dolů po schodech stejně jako předtím. Všechno se zdálo být v pořádku, dokud jsme si nevšimli, že jsme sestoupili o více pater, než by mělo být potřeba, abychom se dostali do nákladového prostoru. Erik dostal za úkol vrátit se po našich stopách, ale dokázal vystoupat jen o dvě patra nahoru. Podle mého odhadu jsme sestoupili nejméně patnáct pater. Žádný průlez zpátky na povrch tam nebyl, schody prostě vedly ke stropu a tam skončily, slyšeli jsme každé jeho slovo navzdory tomu, jak byl daleko. Erik pak řekl, že vstup do toho patra je otevřený a on za ním viděl někoho opřeného o zeď. Byl také dobře slyšet, ale na žádný náš rozhovor nereagoval...
&gt; 
&gt; **Velitelství**: Pokračujte T3L.
&gt; 
&gt; **T3L**: Takže... Erik... prošel tím vstupem aby zjistil, co je to za osobu... nehýbala se, neprojevovala žádné nepřátelství a podle něj se ani nepodívala naším směrem, jako bychom pro ni neexistovaly. Najednou jsme uslyšeli střelbu, a tak se celý tým vrhl o dvě patra výš a přesně jak říkal, schody se zastavily až u stropu a vstup na patře byl otevřen. Na chodbě nikdo nebyl, ani živáčka. Žádný Erik, žádná druhá osoba. Žádné nábojnice. Nic... ale stěny...
&gt; 
&gt; **Velitelství**: Stěny?
&gt; 
&gt; **T3L**: Stěny vypadaly falešně, mlhavě, jako bych se na ně díval skrz únik plynu. Měly tekutý, znervózňující charakter, prostě divné. Zavřel jsem vstup. Já nevím proč jsem nešel dovnitř a nepodíval se po Erikovi, ale prostě jsem... cítil jsem, že nemůžu. Okamžitě jsem ho odepsal jako ztraceného. Nevkročil jsem tam, ani jsem tam za ním neposlal nikoho ze svých mužů.
&gt; 
&gt; **Velitelství**: Chápu T3L. Pokračujte.
&gt; 
&gt; **T3L**: Se zbytkem jednotky jsme se stáhli dolů po schodech, protože nahoru jsme nemohli a odmítli jsme vstoupit do té chodby. Všechna ostatní patra byla uzavřena. Šli jsme dolů možná... ještě deset pater... Pak se schody začaly měnit. Zprvu měly robustní kovovou konstrukci, jakoby hliníkové, ale teď byly ve schodech díry a kov vypadal na některých místech zrezivěle, staře, stejně jako zbytek lodi. Až dosud se mi všechno zdálo docela v pořádku, nedošlo mi, že ty čisté části jsou vlastně divnější než ty staré...
&gt; 
&gt; **T3L**: Dole jsme objevili sklad potravin, všechno se zdá být v dobrém stavu, ale zatím jsme se ničeho z toho nedotkli...Četl jsem záznamy Týmu 2 a následně jsem poslal jednoho muže na chodbu, aby prozkoumal jaké máme možnosti na tomto patře. Zdá se, že na vzdáleném konci je shluk žebříků, ale jinak je celé toto patro sklad potravin... vlastně nedává smysl, proč je tu tolik těchto místností. Mluvím o více než dvaceti na tomto jediném patře a všechny jsou dost prostorné na to, aby v nich mohlo pohodlně stát a pohybovat se deset lidí. Některé z nich jsou zamčené... ale asi je to tak lepší.
&gt; 
&gt; **Velitelství**: A ty žebříky?
&gt; 
&gt; **T3L**: Ještě jsme nesešli dolů. Chtěli jsme nejdřív zjistit, jestli se nám podaří zkontaktovat někoho zvenčí.
&gt; 
&gt; **Velitelství**: DOLŮ? Vedou DOLŮ? Co se to sakra ... dobře... Kristova ruko ochraňuj nás. Hele, nechci nikoho z vás vystavovat nebezpečí, ale musíme vám najít cestu ven. Pokud se nemůžete vrátit nahoru a můžete jít jen dolů, pošlete tam jen jednoho muže. T3V a Evans jsou nahoře a jsou v naprostém pořádku. Posíláme potápěčskou jednotku kolem vnějšího povrchu lodi, abychom zjistili, zda můžeme pomocí termovize určit vaši polohu uvnitř.
&gt; 
&gt; **T3L**: Rozumím pane.

Po této zprávě se spojení s T3L ztratilo a zůstalo přerušeno po dobu dvanácti hodin. Potápěči v okolí [[[SCP-455]]] nemohli efektivně prohledávat vrak lodi pomocí termovizní techniky, protože loď vykazovala mnohem vyšší teplotu než okolní voda. Za úsvitu dostali T3V a Evans rozkaz vrátit se k [[[SCP-455]]] a znovu prozkoumat loď skrze nákladový prostor. Po aktivaci světel v nákladovém prostoru tam byli objeveni všichni pohřešovaní členové Týmu 3 ve zjevně katatonickém stavu, kromě Erika, který byl podle záznamů Týmu 3 nezvěstný. Všichni zbývající členové zůstali ve stavu stáze, dokud nebyli vyvedeni z lodi a ponecháni přibližně hodinu v klidu. Všichni si vzpomínají, že se po posledním spojení pohybovali po zmíněných žebřících, ale po tomto okamžiku už nic, co by vedlo k tomu, že se nacházeli v nákladovém prostoru. Průzkum Týmu 3 byl ukončen a nyní přichází v úvahu robotický průzkum.

[[footnoteblock]]</textarea></pre>
  </div>

</div>

<div id="footer">
  
    <em>Last updated 2024-02-07 18:30:31.630178.</em>
  
</div>
</body>