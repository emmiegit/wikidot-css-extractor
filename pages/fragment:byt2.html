<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://emmiegit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://emmiegit.github.io/wikidot-css-extractor/static/style.css">

  <title>Byt2</title>
</head>
<body>
<div id="container">
  
  <div class="page">
    <h1 class="title">Byt2</h1>
    <p>
      Link to article: <a href="https://scp-wiki.wikidot.com/fragment:byt2" target="_blank">Byt2</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[=]]
+++++ [[[http://wanderers-library-cs.wikidot.com/byt/offset/0|&lt;&lt;&lt; ČÁST PRVNÍ]]]
[[/=]]

-----

Jmenoval se Bedřich a na můj inzerát odpověděl jen pár dní po jeho odeslání. Ve dvě hodiny odpoledne, bylo zrovna pondělí, zaklepal na dveře našeho bytu. Většina lidí, co tu nebydlela, zvonila. Bylo to neobvyklé. Když jsem otevřel, stál za dveřmi malý mužík, snad nějaká porucha růstu, protože mu, teda aspoň jak mi psal do emailu, mělo být 25. Byl hladce oholený, dlouhé černé vlasy měl svázané do ponnytailu a přes brýle s oranžovými skly pozoroval čas na hodinkách a vysokým hlasem řekl: &#34;Dobrý, přesně ve dvě, tak to mám rád,&#34; usmál se od ucha k uchu, &#34;a máte cool dveře.&#34; Po představení jsem ho pozval dál, z nějakého důvodu sebou táhl staromómdní kufr. 

&#34;Posaď se, prosím, u nás, Bedřichu, nachystám kávu. Máš rád, kávu, že?&#34; zeptal jsem se hosta, který se možná stane naším novým spolubydlícím.

&#34;Nene, raději čaj. Já kafe nepiju,&#34; odvětil. Připomněl mi Jirku, který odešel. Vzhledově byl ale úplný opak; uzounká ramena, špičatá brada, velké oči. Celkově připomínal spíš nějakého klučinu z deváté třídy základní školy s tak dívčími rysy, že kdyby si ty černé vlasy rozepnul, určitě bych si ho spletl s holkou. Nabídnul jsem mu tedy Earl Grey. 

U čaje jsme se rozpovídali a já pak navázal: &#34;No, kdyby se ti tu líbilo a chtěl bys tu bydlet, asi bych tě měl seznámit s pravidly. Noční klid je od desíti večer, do šesti ráno, asi jako všude jinde. Řvaní si nech radši na den, teda pokud bys někdy řval, ono to není úplně zdravé na lidské tělo, když člověk hodně křičí, mohl by si vyřvat hlasivky a docela to bolí. A jo, na to je pak dobrý ten čaj. Asi bylinkový, obecně heřmánkový je protizánětlivý, ale močopudný, což asi sám víš, že?&#34;

Host přikývl.

&#34;Dobrý. Druhé pravidlo: žádní domácí mazlíčci. Jo, já vím, jsou roztomilí a tak, ale pravidla jsou pravidla. A kočka by ti tu stejně nevydržela. Obecně se tady nelíbí kočkám, to vím jistě.&#34;

&#34;Proč se tady nelíbí kočkám?&#34; zeptal se. A já jsem tak nějak tušil, že se zeptá, ale nebyl jsem na to připravený. Nejdřív jsem chtěl něco říct, ale místo toho jsem mlčel a přemýšlel nad odpovědí. Rozhodl jsem se mu to oplatit otázkou:

&#34;Proč jsi klepal?&#34;

&#34;Nechtěl jsem použít zvonek.&#34;

&#34;Proč jsi nechtěl použít zvonek?&#34;

&#34;Nevím.&#34;

&#34;Tím pádem, mám pro tebe, Béďo, odpověď. Můžu ti říkat Béďa?&#34; zeptal jsem se a on přikývnul, &#34;kočkám se tu nelíbí ze stejného důvodu, za jakého jsi nepoužil zvonek.&#34; Pak jsme chvíli mlčeli, než jsem si uvědomil, kde jsem skončil: &#34;Další pravidlo: zkus co nejvíc omezit svícení elektřinou.&#34;

&#34;A co mám použít místo toho? Svíčky? Ale kdybych se chtěl podívat na televizi, tak mi to dovolíš, ne? I když z ní jde taky elektrické světlo, co?&#34; zeptal se posměšně, ale já jsem zvážněl:

&#34;Ano. Svíčky. Jsou ve špajzu s nápisem vkládat svíčky pouze. Je jich tam hodně, ber, kolik chceš. A ano, na televizi se dívat můžeš. Honza sedává dlouho do noci každý čtvrtek před televizí. Můžeš se k němu přidat, jestli chceš. Jak jsi to věděl?&#34;

&#34;Totiž včera v noci se mi o tom zdálo. Stál jsem v chodbě ze dřeva a byly tam úplně stejné dveře, jako máte vy od bytu. Něco mě k těm dveřím táhlo, ale taky nějak odpuzovalo. Chtěl jsem na ně zazvonit, ale nemohl jsem najít zvonek, tak jsem klepal. Jo. Asi proto jsem dneska klepal a nezvonil. Pak jsem dveře otevřel, byla za nimi tma, svíčky a televize. A v ní zrnění. Jenom zrnění a já jsem do toho zrnění vešel, najednou z toho byla sněhová vánice, a pak nic. V tu chvíli jsem se probudil byl jsem celý spocený a byla mi zima. Nedívá se náhodou ten Honza, kterého jsi zmínil, na nějaké přírodovědné dokumenty o Antarktidě?&#34;

&#34;Uhm, dalo by se to tak říct,&#34; odpověděl jsem nejistě a upil jsem z čaje. Plánoval jsem si dát po pohovoru ještě kávu. Host by měl pít to samé, co hostitel, a naopak. Zase nastalo trapné mlčení. Ale Béďa prolomil ticho otázkou:

&#34;Jsou tu povoleny omamné látky?&#34;

&#34;Jako alkohol? Nebo cigarety? Jo, jasně. To je vlastně úplně jedno,&#34; mávnul jsem rukou, &#34;ber, co chceš, ale radši ne, neškoď si zdraví. Zakázat ti to ale nemůžu. A i kdybys tu kouřil uprostěd obýváku, tak by bylo pokrytecké ti to zakazovat, protože se tady v bytě hodně pálí svíčky a vonné tyčinky a další věci. Jak říkám, kuř si jak chceš a co chceš. Klidně i trávu, ale prosímtě potom vyvětrej. A jestli teda bys chtěl kouřit trávu, tak si nakup nějaké voňavky nebo zapal vonnou svíčku, protože marihuana neskutečně smrdí, tedy aspoň mně. Hele, víšco? Radši kuř, teda pokud musíš a fakt chceš, na balkoně, ukážu ti kde je, tam se větrat nemusí, ono to větrá tak nějak samo.&#34;

Bedřich dopil čaj a postavil se. Rozhlédl se po bytě a řekl: &#34;Tady budu bydlet.&#34;

&#34;To už ses rozmyslel?&#34; pozvedl jsem obě obočí, &#34;páni, ty seš rychlej. Doufám, že ti tohle tedy neříká přítelkyně, pokud nějakou máš. Jaktože ses tak rychle rozhodl?&#34; 

&#34;Mám. A ne, neříká.&#34; zasmál se, &#34;nevím. Chci si tady něco vyzkoušet.&#34;

Po příjemné konverzaci jsem se s Béďou rozloučil a popřál mu hezký zbytek dne. Zbytek odpoledne jsem strávil povídáním si s Eliškou o tom, co upečeme dobrého naším hostům shora, učením se a večerní přednáškou. Úplně jsem zapomněl, že jsem ho neprovedl po bytě a neřekl mu, že bude bydlet s Emilem. Nakonec jsem se ale rozhodl, že mu byt ukážu, až tu bude nastěhovaný. Stejně na to kývnul. A tak, o několik dní později, na nás Bedřich tentokrát zazvonil. Táhl s sebou vozík s hromadou kufrů. Otevřela mu Eliška a dovedla ho k mému pokoji, to už jsem vycházel, abych ho přivítal: &#34;Vítej, mezi námi, Béďo!&#34;

Něco bylo ale s Béďou špatně. Za zelenými brýlemi jsem uviděl jeho zděšený pohled: &#34;P-pardon? Co jsi říkal? zeptal se.

&#34;Vítej mezi námi.&#34; 

&#34;Ty jsi fialový?&#34;

Teď jsem se zděsil zase já. Jaktože zná barvy? Obrátil jsem hlavu nahoru na Elišku, která vypadala teď stejně překvapeně jako já. Zeptali jsme se zároveň: &#34;Jak to víš?&#34; 

&#34;Zdálo se mi o tom. Viděl jsem vás tam. Vás dva. Tebe,&#34; ukázal na mě &#34;ve fialovém oblečení a tebe,&#34; otočil se na Elu, &#34;v zelených šatech. A tys řekl přesně to, cos řekl teď - &#39;Vítej mezi námi, Béďo&#39; - a taky tam byl ještě nějaký kluk v bílém, dvě holky v hnědém a v červeném a někdo ve žlutém.&#34;

Pokusil jsem se Bedřicha uklidnit: &#34;Víš? Taky se mi zdál takový sen, když jsem se sem stěhoval. Ale nepamatuju si, že by v tom snu někdo mluvil. Ani jsem vlastně nevěděl, kdo je kdo. 

&#34;Taky se mi o tom zdálo. Už je to ale pár let zpátky,&#34; řekla Eliška, &#34;myslím, že se to zdá každému, kdo přijde.&#34; 

&#34;To je... fascinující!&#34; zablýskly Béďovi oči, &#34;nemohu se dočkat, až se k vám nastěhuju! Bude prohlídka? Kde si mám dát kufry?&#34;

&#34;Nech si je zatím v kuchyni,&#34; řekl jsem, &#34;vezmeme to odzadu.&#34;

Provedl jsem, jak se má, nového spolubydlícího po bytě. Ukázal jsem mu chodbu ve tvaru T, záchod a koupelnu i s koupelnovým rozpisem, který jsem mu vysvětlil, pak oba špajzy, potom jsem mu řekl, kde mají pokoj Honza, Eliška, Natka, Mirča, já, ale do žádného pokoje jsem ho nevedl ani jsem mu neukázal vnitřek, protože je třeba respektovat soukromí, kromě Emilova pokoje, kde bude Bedřich bydlet, takže před ním není potřeba nic tajit. Jen jsem mu řekl, že Emil je fajn kluk, i když se chová zvláštně a rád pozoruje lidi ve spánku, ať je na to připraven. Na to zase utrousil něco s tím, že je to fascinující a to bylo vše.

První noc pobytu Bédi u nás mě v noci probudil křik. Podle tónu jsem poznal, že to křičí Bědřich. Rychle jsem vstal a vyšel z pokoje hledat Béďu, jestli se mu něco nestalo. Nikde v kuchyni jsem ho neviděl, ale u dveří k Emilově pokoji jsem uviděl Mirču, kterou řev taky probudil. Asi bude pořád uvnitř. Museli jsme ho jít zkontrolovat. Otevřeli jsme bez ťukání. Emil stál nad postelí a upřeně zíral na třesoucího se Bedřicha, který popadal dech a snažil se křičet, ale spíš přiškrceně a k smrti vystrašeně sípal. Mirča rychle přiskočila k Béďovi, chytla ho za ramena a snažila se na něj přívětivě mluvit a uklidňovat ho. U toho jsem přistoupil k Emilovi a zatřásl s ním: &#34;Emile, takhle tě neznám! Co se stalo!? Cos mu udělal!?&#34;

&#34;Nic,&#34; řekl Emil naprosto klidným hlasem, &#34;jenom jsem se díval.&#34;

&#34;Bedřichu, Bedřichu, vzbuď se, už je to dobré,&#34; stále opakovala Mirča. 

&#34;Já jsem věděl, že tím svým koukáním někomu přivodíš mrtvici! Chudák Béďa! Copak si to hledění do temnoty nemůžeš odepřít aspoň na nějakou dobu, než ho to pohltí?&#34; 

&#34;Promiňte,&#34; otočil se, &#34;už se to nestane.&#34;

&#34;Už se probouzí,&#34; řekla Miriam.

Sehnul jsem se k Béďovi: &#34;Béďo? Bedřichu? Jsi v pořádku? Co se stalo?&#34;

&#34;Já, já nevím, prosím, potřebuju na vzduch,&#34; v jeho hlase byl pořád cítit neskutečný strach. 

Odvedli jsme Béďu ze žlutého pokoje k balkonu. Tam s ním zůstala Mirča, než jsem udělal Béďovi kakao. Když svůj šok rozdýchal, zavedli jsme ho s Mirčou zase dovnitř do obýváku a posadili na gauč. 

&#34;Viděl jsem strašně moc lidí,&#34; promluvil Bedřich, &#34;když jsem šel spát, tak jsem měl pocit, jakoby v tom pokoji byl ještě někdo, ale ne jeden člověk. A pak jsem to viděl. Bylo jich tolik, všichni se na mě dívali, zástup se táhl až ke stropu a pořád dál.&#34;

&#34;Jak vypadali?&#34; zeptala se Miriam.

&#34;Byli celí černí. A bíle jim svítily oči. A ty zuby! Bílé ostré hranaté zuby! Bylo to strašné,&#34; zaúpěl Bedřich, &#34;prosím vás, řekněte mi, že to byl jen sen.&#34; 

&#34;Bylo ti teplo, nebo zima?&#34; zeptala se zase. 

&#34;Strašná zima. Jakobych měl umrznout. A pak horko, když jste přišli.&#34; 

&#34;Říkal jsi,&#34; zeptala se pro změnu mě, &#34;že měl taky pocit zimy ve snu, když se sem stěhoval?&#34;

&#34;Tys jí říkal o tom, co se mi zdálo?&#34; otočil se na mě Bedřich, nevypadal šťastně, &#34;ano, měl. Z televize. Vlastně ano, podobný studený pocit jako z těch očí.&#34;

&#34;Mohl bys na chvilku do mého pokoje,&#34; ptala se mě, &#34;za chvilku budeme zpátky,&#34; ujistila Bedřicha.

A tak jsme šli. Stoupli jsme si na oblázky a do zad nám pralo hněvivé slunce. Miriam, ještě něž ale promluvila, opatrně naslouchala, jestli neuslyší něco nebo někoho, kdo by neměl naši konverzaci slyšet. Kmitala očima po svém pokoji a pak mi zašeptala: &#34;Jaktože má takové sny? Jaktože ví, co je v Emílkovi? Jestli toho odhalí víc, budeme nuceni s ním něco udělat. Bojím se, že se ho budeme muset zbavit,&#34; pohlédla mi do očí.

&#34;Cože?&#34; vyrhl jsem, ale pak jsem se zase zklidnila ztišil jsem hlas, &#34;to snad nebude nutné.&#34;

&#34;Nezapomínej,&#34; zašeptala, &#34;že jsme stražci.&#34;

&#34;Třeba ho to přejde,&#34; mluvil jsem potichu,&#34; třeba se zklidní a prohlédne.&#34;

&#34;A co když ne? Může tím ohrozit naši společnost a možná i celý plán.&#34;

//Ten, kdo přijde po mně, pozná to, co jsme my ve svém vědění přehlédli,// zazněla mi Jirkova slova v hlavě. Jirka byl pro mě od mého příchodu takovou psychickou oporou. Byl milý, chápavý a klidný. I když byl jako my, nenechával se tím unášet. Snil o krásných věcech a rozdával čaj a úsměv. Chyběl mi. A z Bédi jsem cítil něco, co měl i Jirka, ale neuměl jsem to pojmenovat. Myšlenka, že bychom se měli Bédi zbavit, se mi o to víc nelíbila: &#34;Ručím za něj. Co se stane jemu, ať se stane mně,&#34; řekl jsem rozhodně.

Miriam ustaraně vydechla a pak mě políbila na rty. Polibek chutnal jako ostružiny. Řekla: &#34;Budiž. Ale pokud budete něco vyvádět, postarejte se, a hlavně ty, abych to neviděla ani já. A radši mu domluv jiný pokoj, třeba s Honzou. Ale se mnou ne, aspoň pro teď. Už se do kuchyně vracet nebudu. Řekni, že jsem byla moc unavená,&#34; a s těmi slovy se svlékla do naha a šla si lehnout do svého krvavého bazénku. Tu noc jsem nechal spát Bedřicha na gauči.

Následující den jsem domluvil změnu pokoje pro Bedřicha s Honzou. Honza měl průměrně velký pokoj s vysokým stropem a jedním vysokým oknem a pod ním pracovní stůl. Jeho pokoj se dal popsat jedním slovem: dětský. Konkrétně to byly zelený chlupatý koberec na dřevěné podlaze, vysoké staré stkříně plné lega a dvoupatrová postel. A taky v koutě srolovaný starý koberec se silnicemi, ulicemi a auty. Vím, že Honza spal vždycky na posteli níž, na té horní věčně spaly krabice všeho druhu, možná prázdné, možná plné. Cokoli v nich bylo, nikdo nepotřeboval, a horní palandu nikdo nepoužíval, tak se daly tam. Dětský pokoj to byl taky proto, že v něm sídlili plyšáci - bílí chundelatí plyšáci. Pro Honzu byli takovými hlídači. Velice si jich vážil. Měl tam bílou lišku medvěda tygra, pejska, kočičku, dokonce i chundelatého pavouka a možná ještě nějaké jiné, ale o nich jsem nevěděl. Domluvili jsme se, že Bedřicha necháme spávat nejdřív na zemi na matraci, než přesuneme celou postel z Emílkova pokoje, který byl ale výrazně proti tomu.

Brzy poté následovala noc návštevy shora. Přišel tehdy Dan, sám. Dřevěné schůdky nahoru se prohýbaly pod jeho enormní vahou, pomalu přešel ke stolu, kde se posadil na židli, která zavrzala náporem. Začali jsme ho obshluhovat. Pozoroval každý náš pohyb každým svým okem zvlášť. Měl velké vypouklé oči jako chameleon a v jejich průzorech nešlo vidět nic, než největší temnotu a cítit největší chlad. Když před něj položila Ela tác sušenek, pootevřel široká ústa, ze kterých tekly hlenové sliny a vycházela pára jako z mrazáku. Nejdřív nic neříkal a jedl a pil víno, které jsem mu nalil. Shora se ozývalo kvílení. Potom se s bolestivým zavrzáním opřel o židli, upřel na každého z nás jedno oko a mlasknul: &#34;Jsem rád sám a sám je můj žaludek. Kde je ten nový?&#34;

&#34;Spí s bílým. Se žlutým se neshodli,&#34; odpověděl jsem.

Ještěr zasyčel: &#34;Neshodli? To se nám moc nelíbí. Bílý má být sám a hledět do dálky. Copak se mu na žlutém nelíbí?&#34;

Eliška mě vystřídala: &#34;Špatně se mu spalo.&#34;

&#34;Skutečně? Pak ho dejte k červené a bude oranžový. Ve světle se vám snad spí lépe, ne?&#34; zahrčel host.

&#34;Ano,&#34; přikývli jsme. Dan mezitím ujídal z tácu dál a sušenky mu mizely v černé tlamě za dlouhým rozdvojeným jazykem. Pak se napil a vybrblal: 

&#34;Bílý je totiž na řadě.&#34; Potom už konverzace neprobíhala a Dan se vrátil nahoru pořád hladový jako vždycky. 

Následující den jsme šli s Eliškou tuto novinu ohlásit Mirči. Chápal jsem, že se jí nelíbilo rozhodntutí shora, ale co mohla dělat. Poprosil jsem ji aspoň, aby ještě Béďu netopila, a když mi odpověděla, že by se takhle mohla uspíšit jeho proměna, vzpomněl jsem si zase na Jirkova slova, a Miriam jsem řekl, že Béďa má podle mě na to ještě čas a že by si měl nejdřív zkusit promluvit s Emilem, protože je to přece fajn kluk a určitě se nakonec spolu domluví a usmíří. Eliška se mnou souhlasila a přimluvila se za mě, takže Mirča povolila. Ale trvala na tom, že Béďa bude muset s ní spát v bazénku. Toho jsem se velmu bál a přemýšlel jsem jak a jestli na to Bedřicha psychicky připravit. Vydal jsem se do svého pokoje, abych si ještě něco nachystal, a když jsem vešel dovnitř, uviděl jsem Béďu se zakloněnou hlavou nahoru a otevřenou pusou, jak se kouká do dálky nad mé fialové houby.

&#34;Béďo? Co tu děláš?&#34; nevěděl jsem, co víc říct.

Béďa okouzleně odpověděl: &#34;Bylo otevřeno,&#34; a stále se díval nahoru přes svoje oranžové brýle. 

&#34;Tys po mně něco chtěl?&#34; zeptal jsem se.

&#34;Jo...&#34; měl hvězdičky v očích.

&#34;Copak to bylo? Něco se ti zdálo?&#34;

&#34;Jo... Pardon, chci říct, že jsem šel za tebou, abych se tě na něco zeptal. Ohledně dřívějších nájemníků. Jak se jmenovali?&#34; konečně mi věnoval svůj pohled.

&#34;No, před tebou tu byl Jirka, ten už odešel, byl to skvělý kamarád. Vždycky nabízel čaj a mluvil k věci a moudře. Šlo se na něj opravdu spolehnout. A vždycky měl pochopení.&#34;

&#34;Jak vypadal?&#34; zeptal se Bedřich.

&#34;No, byl hodně vysoký, ale ne tak vysoký jako Eliška. Měl široká ramena, byl hodně silný. A měl vousy a širokou bradu. Takový námořník.&#34;

Bedřich zvážněl: &#34;Viděl jsem ho ve snu. A viděl jsem ho v zástupu černých lidí u Emila. Říkají ti něco jména Alena, Bohdan, Dominik, Tereza, Ludmila, Bohuslava a Květoslava?

&#34;No, ano... Některá z nich používáme pro komunikaci s majitelem objektu. Proč se na ně ptáš?&#34; 

&#34;Byl jsem za paní majitelkou a ptal jsem se jí, kdo tu bydlel. Řekla mi i další jména, ale žádné z nich nebylo vaše, kteří tady nyní v současné době bydlíte. Jestli je tohle nějaký podvod, tak mě vynechte.&#34;

&#34;Ne, ne, není to podvod. Takoví tu bydleli před námi. Museli tu bydlet.&#34;

&#34;Jak je to dlouho?&#34; Bedřich vypadal podrážděně. 

&#34;To nevím. Není to pro nás důležité. Stejně už tu nejsou.&#34; 

&#34;Kde jsou? Neříkej, že jsou mrtví?&#34;

&#34;Dá se to tak říct.&#34;

&#34;Na co jsem to propána kývl!? A co ty houby?&#34;

&#34;Jsou hezké, že? Vypěstoval jsem je z hvězdných semínek,&#34; řekl jse hrdě, &#34;krásně osvětlují můj pokoj, kdyby tu nebyly, byla by tu tma. Navíc nemusím vůbec používat elektrické osvětlení a moje spotřeba svíček je malá. Líbí se ti fialová?&#34;

&#34;Mám raději oranžovou...&#34;

Pak jsme zmlkli a trapně jsme na sebe zírali. Bedřich se odhodlal a promluvil: &#34;Prosím tě, potřeboval bych vidět nějaký záznam všech lidí, kteří tu bydleli, pokud si jej vedete. Třeba bytový deník, kalendář, cokoli.&#34;

&#34;Hmmm,&#34; zamyslel jsem se nahlas, &#34;existuje kniha záznamů obyvatel bytu. Nepokračoval jsem v ní, protože mi to přišlo zbytečné. Ale vím, kde je. Ve starém Jirkově pokoji.&#34;

&#34;Kde je starý Jirkův pokoj?&#34; naklonil Bedřich zvědavě hlavu.

Prstem jsem mu naznačil, že půjdeme nahoru, pak jsem ho obešel a vytáhnul ze studánky žebřík. Usmál jsem se, když jsem viděl Béďův zmatený obličej. Opřel jsem žebřík o klobouk krajní houby a řekl jsem Béďovi, ať leze za mnou. Vystoupili jsme na první klobouček a já vytáhnul žebřík a vytvořil cestu mezi kloboukem, na kterém jsme teď stáli a druhým, který byl ještě výš. Vylezli jsme až nahoru. Všude kolem nás se rozpostírala vesmírná čerň a vál chladný vzduch. Viděl jsem, jak se Béďa otřepal zimou. Vypadal vystrašeně: &#34;Ničeho se nemusíš bát, Béďo,&#34; uklidňoval jsem ho, &#34;teď mi dej chvíli, než opřu žebřík do správné pozice. Za chvíli budeme ve fakt hezkém pokoji, uvidíš,&#34; vytáhl jsem žebřík k nám, postavil se doprostřed kloboučku a zavřel jsem svoje normální oči a otevřel vnitřní zrak, protože normálníma očima nešlo temnotou prohlédnout. Hledal jsem okraj podlahy Jirkova pokoje, o který bych mohl žebřík opřít. Chvilku jsem pátral a pak vrchol žebříku nad námi narazil na něco tvrdého. Otevřel jsem zase zpátky svoje oči a žebřík přesně na tom místě opřel. 

&#34;Jaktože drží jen tak ve vzduchu?&#34; zeptal se Bedřich.

&#34;On není ve vzduchu, je tam okraj podlahy, o který jsem ho opřel, jenom nejde vidět přes tu tmu. Pojď za mnou,&#34; a šplhal jsem výš. Po vyšplhání jsme se ocitli v Jirkově pokoji. Byl stále krásný. Vědecké nákresy a plánky na stěnách a rozměrné archy visící z vrchu z temnoty. Po podlaze pokoje, na posteli i na stole byly rozložené hořící svíčky - jediný zdroj světla. Glóbusová lampa na stole byla zhaslá. Barva pokoji chyběla. Byl celý šedivý jako stará fotografie. Klekl jsem si a otevřel jsem nejnižší šuplík pod vitrínou s čínským porcelánem a vytáhl jsem starý sešit v pevné skvrnité vazbě a podal jsem ho Bedřichovi. Bedřich přijal sešit a vytáhnul z hluboké náprsní kapsy fotografie a podal mi je. Byly to ty, které vždy visely přišpendlené na dveřích špajzu se svíčkami. 

&#34;Poznáváš lidi z těch fotek?&#34; zeptal se Bedřich, když mi je podával. 

Prohlížel jsem si je. Byli tam různí mladí lidé. Na jedné fotografii jsem poznal smějící se Natku s nějakou holčinou s dlouhými dredy. Na jiné byl nějaký vysoký kluk s dlouhými vlasy a bradkou, který podával Elišce zapalovač. Jinde zase Emílek, jak se směje ve společnosti čtyř jiných lidí, které jsem neznal. Na jedné fotce byl i Jirka. Seděl u stolu, v jedné ruce držel čaj, druhou rukou mával na fotografa. Rozesmutnělo mě to. Už tu není. Tento pokoj je prázdný. Podal jsem tu fotografii zpátky Bedřichovi: &#34;Jirka,&#34; ukázal jsem na osobu na fotografii. Potom jsem ukázal na fotografiích i ostatní spolubydlící. Všechny fotky byly černobílé.

&#34;Myslíš, že bych mohl odnést tyto záznamy dolů?&#34; zeptal se prosebně Bedřich. 

&#34;Jasně, stejně bych v nich měl pokračovat, bude se hodit je mít zase dole.&#34; 

&#34;A je nad námi ještě nějaký další starší pokoj?&#34; položil mi Bedřich opatrně otázku, jakoby nechtěl porušit posvátné ticho vnějšího prostoru.

&#34;Je. Ale jestli by ses tam chtěl podívat potřebovali bychom další žebřík. A bylo by to hodně nebezpečné. Protože jakmile bychom vytáhli tento, nemohli bychom se dostat zpátky. Ono je mnohem, mnohem težší orientovat žebřík z vnějšího prostoru dolů do bytu. Možná dokonce nemožné. Takže by to chtělo další lidi, aby hlídali žebříky, protože se může stát, že nějaký uklouzne, třeba že do něj něco strčí, nebo zafouká vítr, a pak je cesta ztracená. Ono je to tady docela dobré vězení, když sem někoho zavřeš, tak ho nikdo nenajde (kdo neví, kde hledat), a zároveň tady neplyne čas, takže nehladovíš, nežízníš, nestárneš, ale vlastně ani neumíráš, pokud bys teda oddělal ten žebřík. Ten žebřík nás spojuje s lidským světem. Husté, co?&#34;

&#34;Je tady možné usnout?&#34; zeptal se najednou Béďa.

&#34;Proč bys tady chtěl spát, prosímtě? Nestačí ti Honzův pokoj? A! Tos mi zrovna připomněl, nastala změna v organizaci, budeme tě muset přesunout k Mirči. Neboj se, postel ani matraci ani přikrývky si s sebou tahat nemusíš. Ani pyžamo. Jo a nespal bych tu. Nevím, jaké to je spát ve vnějším prostoru, byt je částečně chráněný, ale jestli se ti s Emílkem dobře nespalo, tady bys nejspíš zešílel.&#34;

&#34;Oh, aha, tak, dobře...&#34;

Po chvíli jsem se vrátili zase dolů a domluvili jsme změnu pokoje pro Bedřicha. Vzal jsem si ze starého Jirkova pokoje glóbusovou lampu, moc se mi líbila. Pozítří ráno jsem Béďu potkal v obýváku. Seděl na židli u stolu a usrkával čaj. Vypadla neskutečně unaveně. Ani jeho oranžové brýle nezakryly fialové kruhy pod očima. Byl bledý a prameny černých vlasů měl slepené a neupravené. 

&#34;Dobré ráno,&#34; pozdavil jsem ho, &#34;jak ses vyspal? Nevypadáš úplně zdravě. Děje se něco?&#34;

&#34;Jo... Dva dny jsem se pořádně nevyspal,&#34; vysoukal ze sebe. 

&#34;Jak je to možné? Copak se ti nespí dobře s Mirčou? V tom bazénu je teplo.&#34;

&#34;To jo, je tam teplo a leží se mi tam docela dobře, a- ale nemůžu usnout.&#34;

&#34;Spíš s ponořenou hlavu, žejo? Nesvítí na tebe světlo? V tom světle se nedá spát, to ti povím.&#34; 

&#34;Spím ponořený. Ta krev mi nedělá dobře. Komu vůbec patří? Je zvířecí? Je lidská? Je to vůbec krev?&#34;

&#34;Jojo, je lidská a je to krev,&#34; usmál jsem se. 

&#34;Aha... Nemohl bych spát někde jinde, prosím?&#34; v jeho hlase bylo slyšet zoufalství.

Znovu jsem si ho celého prohlédl a bylo mi ho líto. Aspoň se zdá, že ho nechala být. Přistoupil jsem k němu blíž, položil mu ruku na rameno a řekl mu vlídně: &#34;Podívej, bylo by asi dobré, kdyby ses domluvil s Emílkem, aby tě nechal ve spánku být. On je hodný férový kluk, on to určitě pochopí. Pamatuju si, kdy jsem spával u něj v pokoji, udělal mi to samé. Řekl jsem mu, ať toho nechá, a nechal toho. A než se spolu domluvíte, můžeš spát tady na gauči. Je hodně pohodlný. Nebudeme tě trápit. A až Honza odejde, budeš moct bydlet v jeho pokoji. Není to krásné? Naučím tě, jak si jej předělat podle sebe. Co ty na to?&#34;

Bedřich chvíli mlčel a pak chladně odpověděl: &#34;Hledal jsem na internetu jména lidí, kteří byli napsaní do toho deníku záznamů. Žádný z nich neexistuje, nebo nejde najít.&#34; 

Po těch slovech jsem se odtáhnul. Miriam měla pravdu, ví toho příliš. 

&#34;Dobře... Budu spát na gauči,&#34; Béďa se donutil k úsměvu. Dneska asi školu vynechám. Dopil čaj a padl na gauč, &#34;dobrou noc,&#34; a okamžitě usnul tvrdým spánkem. Opatrně jsem ho přikryl hebkou oranžovou dekou, ke které se po pohnutí ve spánku přitulil. Pak jsem se oblékl a odešel do školy. Domů jsem dorazil až večer a na guači jsem potkal Bedřicha s Honzou. Dívali se na nějaký dokument o džungli, což bylo pro Honzu velice neobvyklé. Bedřich měl na klíně položeného jednoho z Honzových plyšáků - bílého psa. Rozhodl jsem se je tehdy nerušit, ale to jsem ještě nevěděl, že až se ráno vzbudím, Bedřich tady nebude. 

Dny plynuly pomalu a všechno bylo zase v normálu. Miriam si užívala svůj bazén, Natálie vymýšlela různé nové dobroty, já pil kávu a Eliška na bytě nebyla. Ale všiml jsem si zvláštní věci: byl čtvrtek a v obýváku byla tma. Nikdo se nedíval na televizi. Rozhodl jsme se jít zkontrolovat Honzu. Jemně jsem zaťukal na dveře, ale neozvalo se žádné pozvání, slyšel jsem jen nesrozumitelný šepot. Znovu jsem zaťukal a zeptal se, jestli můžu dál, a když žadáná odpověď nepřišla, vzal jsem opatrně za kliku a pomalu otevřel dveře. Uviděl jsem Honzu sedět na koberci. Objímal svého ledního medvěda, nakláněl se dopředu a dozadu a pořád něco šeptal. Nebyl to ani jazyk, ktery používají ti nahoře. Přisedl jsem si k němu a začal ho pozorovat. Uběhlo několik minut a Honza se začal paranoidně rozhlížet po místnosti, pak se zvedl, dal mi do ruky bílého delfínka, který seděl na židli, a řekl mi velmi potichu roztřeseným hlasem: &#34;Bedřich měl pravdu. Žijeme ve lži -- ve snu, který není pravdivý. Chlad je nedostatek tepla. Chlad je absence tepla. Chlad je nic. Jsou nic. A šíří se dál. Pane Bože, já tam nechci, já se tak strašně bojím!&#34;

//Ten, kdo přijde po mně, pozná to, co jsme my ve svém vědění přehlédli.//

Zvedl jsem se delfínem v ruce a odešel jsem do svého pokoje, kde jsem si sedl ke stolu, otevřel jednu přihrádku a vytáhnul rezavou kovovou krabičku na čaj. Nalepil jsem na ni papírovou cedulku s nápisem &#34;Pro Jirku.&#34; Byla v ní semínka bylin, které se dají nasadit do půdy a při dobrém světle a vláze a teple mohou vyrůst, jejich listí, květy a plody se dají sklidit, vysušit a potom po spaření horkou vodou pít. Nic takového nahoře není. Ozvalo se dvojité kovové ťukání, jak moje slzy dopadly na krabičku. &#34;Nemůžu brečet, teď ne,&#34; řekl jsem si a šel jsem ke dveřím pokoje, abych si v koupelně opláchl obličej. Ve dveřích jsem narazil na Natku a Emila. Emil byl zřízený, všude na těle měl šrámy a modřiny a jeho žluté tričko bylo roztrhané. Krvácel.

&#34;Bedřich přijde zítra v noci,&#34; oznámila mi Natka, &#34;musíme mu pomoct. Půjdu teď ošetřit Emila.&#34;

Další noc už byla Eliška doma, aby znovu splnila svou povinnost pohostit hosty ze shora. Přišel tehdy pták a chobotničák. Nezdržovali se ale sezením u stolu. Přišli přímo za námi, víno odmítli, ale každý si vzal do ruky jednu sušenku. Chobotničák zachrchlal: &#34;Oranžový se brzy vrátí. Až přijde, necháte jej ve starém pokoji. To mu pomůže.&#34;

S Eliškou jsme se uklonili. Nechtěli jsme mít potíže: &#34;Dobře.&#34;

Ozvalo se zasunutí klíče, otočení a lupnutí zámku. Všichni jsme se otočili. Dveře otevřel Bedřich. Když spatřil hosty, zůstal stát jako zmražený. V ruce svíral Honzova plyšáka.

&#34;Hoří a svítí!&#34; zakrákal pták, &#34;nehodí se nám jako vy.&#34;

Ta slova Bedřicha probrala. Chytil do kapsy a namířil na nás elektrickou svítilnou. Elektřina. To nás oslepilo, i hosty, kteří zaúpěli bolestí. To ale Bedřichovi nebylo málo. Rozsvítil stropní světlo, zářivku nad kuchyňskou linkou, žárovky nad barem, svůj mobilní telefon, který nechal ležet na stole, a televizi. Nic jsem neviděl, světlo bylo prudké a tak nezvyklé, mohl jsem jen poslouchat, co se kolem děje. Celým bytem to zavřískalo a zapískalo jako když se vaří voda v konvici. byly slyšet mokré nárazy o podlahu a praskání ohně podtržené hlubokými tóny rezonujícími podlahou. Upadl jsem. Když si moje oči zvykly na světlo, dveře nahoru byly už zavřené. Bedřich ležel na zemi a těžce oddychoval. Vypadal strašně vyčerpaně a zdál se být ještě menší a ještě bledši, než předtím, jakoby celou tu dobu, co byl pryč, nic nesnědl. Těžce jsem se zvedl z podlahy a přistoupil k Bedřichovi blíž a naklonil jsem se nad něj, zastínil jsem ho svým slabým stínem. Jedno oranžové sklíčko v jeho brýlích bylo rozbité. Usmál se a řekl: &#34;Jste zhasínající světla na okraji černé propasti.&#34; Ozvalo se otevírání dveří a ze svého pokoje, kde také svítilo elektrické světlo, vystoupil Emil. Pomalu přišel za mnou, sehnul se k Béďovi a pomohl mu vstát. Pak se přátelsky objali. &#34;Děkuju, Emílku, zachránils mě před drápy temnoty,&#34; sdělil Béďa vlídně Emilovi.

Z rozsvícených pokojů vyšli i Honza a Natka. Ta přišla k Béďovi, položila mu dlaň na rameno jako já chvíli před tím, než odešel, a pochválila ho: &#34;Jsi statečný Béďo. Statečnější, než my všichni dohromady. I když jsi utekl. Útěk je statečnost, když ti při něm hrozí větší nebezpečí, než kdybys zůstal.&#34; 

&#34;Ale proč? Proč jsi to dělal?&#34; ptal jsem se Bedřicha, tohle se nemělo stát: &#34;copak jsem ti neříkal na samotném začátku, abys nepoužíval elektrické osvětlení. Jsou na nás naštvaní. Teď hrozí nebezpečí nám všem. Bojím se, že i těm, kteří tu byli před námi.&#34; 

Eliška na to ale zareagovala: &#34;Ostatní už tu nejsou. Už jsme tu jen my. Ostatní nejsou.&#34;

Pak jsem si vzpomněl, jak jsem slastně ležel ve vaně a představoval si, že moje rozteklé tělo hnije v kanalizaci v temnotě. Pak jsem si vzpomněl, jak jsem poslouchal hlasy v mé hlavě. Jak jsem se díval s radostí na temnotu uvnitř Emila. Jak jsem se srdečně smál Emilovým násilným vtipům a uvědomil jsem si, že jsem nikdy doopravdy neviděl, jak to vypadá nahoře, a že moje představy a sny byly falešné. Házel jsem vše, co bylo dobré, do nenasytné bezedné propasti. 

&#34;Ten, kdo přijde po mně, pozná to, co jsme my ve svém vědění přehlédli. To mi řekl Jirka, když odcházel. Měl pravdu. Měl pravdu,&#34; byl jsem zdrcen.

Bedřich přistoupil ke mně: &#34;Děkuju. Bez tebe bych si neuvědomil, co se tady děje,&#34; a položil mi ruku na rameno, jako jemu před chvílí Natálie. Potom vrátil bílého hlídače zpátky Honzovi a poděkoval, &#34;Kde je Miriam?&#34;

&#34;Ve svém pokoji,&#34; odpověděl Honza.

&#34;Rychle! Vezměte baterky! Je tam jen světlo z oken a z lustru! Určitě je teď ve tmě!&#34; a pak rychle chytil mobil a baterku a utíkal k Mirčině pokoji. Jednali jsme rychle stejně jako on. Nikdy jsem si neuvědomil, kolik elektrických svítilen máme na bytě, a jenom je nepoužíváme. Naběhli jsme do vysoké místnosti zahalené do temnoty. Věci kolem se se vlnily jako chaluhy v moři a za okny byla noc. Namířili jsme kužely světla na bazén, o jehož okraj viselo bezvládné Mirčino tělo. Emil a já jsme ji rychle začali tahat ven. Krev byla shnilá a nesutečně páchla. Mirču jsme zabalili do volných dek a položili na gauč. Naštěstí dýchala, ale stále byla v bezvědomí. Byli jsme napjatí. Najednou přestala dýchat. Měl jsem obrovský strach, ale věděl jsem, co dělat: &#34;Rychle, položme ji na zem,&#34; přikázal jsem, moji spolubydlící mi v tom pomohli. zaklonil jsem ji hlavu, ústa se jí pootevřela. A i když bylo světlo, všiml jsem si, že v jejích ústech je podivně podezřelá tma. Podíval jsem se blíž, měla něcočerného  v puse, co jí bránilo v dýchání. Otevřel jsem jí pusu ještě blíž a chytil jsem mezi prsty cizí objekt a rychle jej vytáhnul, ale pak jsem se neskutečně lekl a zhnusením jsem tu věc odhodil. Byl to jakýsi odporný oslizlý pavouk kroutící nožičkama. Když dopadl na zem, jeho opuchlé tělo se rozprsklo a ven vytekla sražená krev. Mám docela rád pavouky, ti malí clupatí jsou roztomilí, ale tohle bylo odporné, prázdné a bezbožné. Nebylo to zvíře. Nechtěl jsem tomu dál věnovat svůj zrak. Otočil jsem se na Mirču ležící na zemi. Dýchala. Hluboce jsem si oddechl a přejvapením jsem zjistil, že se jí vrátila do obličeje barva. Její tváře už nebyly smrtelně bílé, ale mile růžové. Otevřela oči a sama se posadila. Byli jsme rádi, že se nám ji podařilo zachránit.

Nějakou dobu jsme všichni seděli v rozsvíceném obýváku a užívali jsme si, že si nemusíme svítit pořád jenom svíčkami. Bedřich potom řekl to, co jsme všichni tak nějak předpokládali: &#34;Prosím, pomozte mi utéct,&#34; a pak se mě zeptal, &#34;pamatuješ si, jak jsem se tě ptal, jestli se tu mohou užívat omamné látky? Vždycky mě zajímaly sny, mám doma na jihu poličku s deníky snů od doby, kdy jsem byl schopný napsat pár řádků. Lucidní snění je mým každodenním nočním chlebem a abych ještě více podpořil svoje cesty za stěnu spánku, začal jsem brát modrý leknín. Nikdy v životě jsem nikde jinde neměl tak živé sny jako tady v tomto bytě. Ani jsem se nemusel snažit kontrolovat hodiny, připadal jsem si, jakobych se přemístil do jiné skutečnosti. Vlastně mi začaly sny splývat se skutečností, ale nebylo to něco příjemného, co bych si chtěl zopakovat. Pokud jsem usnul, byly to samé noční můry a tak neskutečně živé. Jak visím na malinkém schůdku nad propastí na nekonečné skalní stěně a ze všech stran mě bičuje ledový vichr. Nekonečné hodiny strávené v takové pozici. Musel jsem se pokusit o útek, je tu strašná zima. Ale pronásledovalo mě to. Myslím, že spíme. Slunce nevychází, i když hodiny ukazují poledne, venku není ani živáčka. Kdyby nebylo tady Emila, roztrhalo by mě to na kusy, a kdyby nebylo tvého pejska, Honzo, nicota by mě vyhlodala zevnitř a já bych se zhroutil sám do sebe. Prosím, pomozte mi dostat se ven a já přivolám pomoc.&#34; 

Natálie promluvila: &#34;Buď rád, že máš nás, a hlavně, že máš mě,&#34; šibalsky se usmála, rukou zašmátrala za svetr a vytáhla lahvičku na kožené šňůrce. Bylo v ní tekuté světlo, &#34;se vším, co umíme, jsme krátcí na naše vedoucí. Všechna naše moc pochází od nich a do nich se taky vrací. Ale na svých cestách jsem sbírala mnoho magických, posvátných i prokletých artefaktů, které jsem našla. Toto je jeden z nich. Nevím, jak funguje, a nejsem schopná to ani replikovat. A to je právě ono,&#34; předala amulet Bedřichovi, &#34;existuje jedna událost, při které by byl schopný tady Bedřich opustit náš byt a osvobodit se. Odcházení. Jsme schopní jej sami neplánovaně vyvolat,&#34; mé oči a oči mých spolubydlících těkaly od jednoho ke druhému, &#34;ale kdo se nechá? Budeme losovat?&#34;

Chtěl jsem se zvednout a říct, že přinesu sirky, nebo párátka, a budeme tahat z ruky, aby to bylo fér, protože mi došlo, že se nahoru už teď nikdo netěší, vlastně tam ani vůbec nechce, ale sotva jsem přenesl svoji váhu na nohy, Honza promluvil: &#34;Já půjdu,&#34; a vstal. 

&#34;Honzo, počkej, nedělej to. Vždyť ty jsi ten z nás, který si to nejmíň zaslouží. Bojíš se toho z nás všech, kromě Bedřicha, úplně nejvíc. Tak proč teď vstáváš?&#34;

&#34;Bojím se, to je to. Jsem bílý, ale uvnitř už jsem strachem černý a vyžraný jako červivé jablko. Už dlouho jsem neměl horečku. Jsem studený, včera ráno jsem si měřil teplotu. Mám jenom třicet stupňů, měl bych být dávno mrtvý. Mně už není pomoci. Budete mi chybět, pokud budu schopný takového pocitu,&#34; a zakryl si oči, do kterých se mu draly slzy. Postupně jsme ho všichni objali a utěšili. Ještě další spolubydlící se ho snažili přemluvit, že půjdou nahoru místo něj, ale on se nenechal a stále trval na svém. 

Natka nakonec řekla: &#34;Béďo, sbal si věci, odcházíš. Až budeš mít sbaleno, tak dones všechny svoje kufry sem a my je pak dáme na chodbu. Pak budeme muset počkat do rána.&#34;

Jak Natálie řekla, tak i Béďa udělal. Brzo stály u jídelního stolu kufry s Béďovými věcmi. Potom jsme je já s Emílkem vytahali ven před dveře bytu, kde panovala tma, která nás nechtěla z bytu pustit. 

Eliška potom řekla Bedřichovi: &#34;I kdyby se ti podařilo přivést pomoc, je možné, že už tu nebudeme, nebo kdybychom tu přecejen byli, mohl bys zásahem do toho, co se děje už od dob pronájmů pokojů v krčmách a domec bohatších lidí, otevřít dveře temnotě do tvého světa. A ne malá zadní vrátka, která už jsou tak jako tak otevřená, ale vrata obrovské brány. Jsi si toho vědom?&#34; 

Bedřich přikývnul. Natálie dodala: &#34;A teď už zbývá jenom čekat.&#34;

Noc byla dlouhá a ráno přicházelo pomalu. Moc jsme nemluvili, nebylo o čem, ani jsme nehráli žádné hry, jenom seděli v elektricky osvětlené místnosti, dívali se na strop se strachem, na podlahu s nejistotou, a sobě do očí s pocity, které jde jen těžko popsat slovy. Vycházející slunce bylo na jednu stranu úlevou, na druhé straně znamením, že se blíží Honzův odchod. 

Když Honza znovu přišel do kuchyně, měl na sobě černé oblečení -- kalhoty a tričko -- ale byly z tohoto světa, byly jenom náhražkou těch, které by dostal zhora, aby se podařilo vyvolat vstup. Držel v rukách plyšového bílého psa, kterého daroval Béďovi: &#34;Byl s tebou dlouho, oblíbil si tě.&#34; A potom se šel Béďa nachystat ke dveřím, jak mu bylo předtím řečeno. Honza se postavil vedle stolu, Mirča mu dala černou plášťenku, Natka mu dala do vlasů majoránku, Eliška mu kolem krku zavázala černou mašli, já jsem mu dal zavírací nožík na kartonové krabice, Emil mu dal skleničku džusu, a potom zase Miriam mu dala čokoládovou minci ve zlatém alobalu do pusy. Šel si stoupnout na bílý koberec za zvuku Emilovy zobcové flétny. Nikdo jsme mu nemávali, ale jen jsme smutně stáli. Honzovy oči ztmavly, fungovalo to, strop začal tmavnout jako inkoust a začaly se v něm objevovat rudé čáry, které se začaly otevírat v oči. To byla jediná Bedřichova šancem rozrazil dveře bytu a zabouchnul je. Honza zmizel za hrnatými zuby. A když Emil přestal hrát, strop zase zblednul, a my jsme věděli, že je po všem. O Honzovi jsem poté už více neslyšel. 

Seděl jsem ve svém pokoji s fialovými houbami před počítačem. Inzrát na spolubydící, na který se chytil Honza, byl poslední, který jsem napsal. Po chvíli přemýšlení jsem uchopil starou kovovu krabičku se semínky na čajové bylinky. Slíbil jsem si, že pokud se odsud někdy dostanu, pokud se nám podaří zastavit rozrůstání propasti, zasadím je.</textarea></pre>
  </div>

</div>

<div id="footer">
  
    <em>Last updated 2024-02-07 18:30:31.877089.</em>
  
</div>
</body>